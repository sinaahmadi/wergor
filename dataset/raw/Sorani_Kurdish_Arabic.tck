‫بەشی یەکەم‬  
  ‫رابردوو و ئێستاکەی چاپەمەنیی کوردی‬ ‫لە سووریا‬  
  ‫کوردەکان لە سووریا‬  
  ‫مەبەست ئەو کوردانەیە کە لە باکووری کۆماری عەرەبی سووریادا دەژین‪ .‬سنووری نێوان تورکیا‬ ‫و سووریا‪ ،‬دەڤەرێک لێک دەکاتەوە کە نێشتەجێیەکانی‪ ،‬نەتەوەی کوردن‪ .‬هەن خێزانانێکی کورد کە‬ ‫سنوورەکە بووەتە هۆی لێک بڕانی خز‌م و زگەکانیان‪.‬‬  
  ‫رێژەی دانیشتووانی کوردی رۆژاوا‪ ،‬نێوان ‪ %٨.٥‬تا ‪ %١٠‬ی سەرجەمی دانیشتووانی سووریا هەزیر‬ ‫دەکرێ(‪ .)١‬لەوەتا رێژەی دانیشتووانی سووریا لە ساڵی ‪٢٠٠٤‬دا ‪ ١٧،٩٨٠،٠٠٠‬کەسان راگەیەندراوە‪،‬‬ ‫وا دیارە ژماری دانیشووانی کورد لە نێوان ‪ ١٥٢٨٠٠٠‬و ‪١٧٩٨٠٠٠‬دا بێ(‪ .)٢‬زۆربەی کوردەکان لە‬ ‫ناوچەکانی باکووری سووریادا وەکوو جزیر‪ ،‬چیایێ کورمێنج‪ ‬و عەین ئەلعەرەب‪ ‬دەژین و هەروەها لە‬ ‫حەلەب و دەمیشقیش دانیشتوون. ‬‬ ‫لە مێژدا سووریا وەکوو بەشێک لە ئیمپەراتۆریی عوسمانی چاولێ‌کراوە بەڵام لە کۆتاییی یەکەم‬ ‫جەنگی جیهانی لە ساڵی ‪١٩١٨‬دا‪ ،‬دەسەڵات بە دەستی فەڕەنسییەکان و ئینگلیسییەکان کەوت‪ .‬لە ‪١٩٢٠‬دا‬ ‫دەسەڵات ئەسپێردرایە فەڕانسە کە هەتا ‪ ١٩٤٦‬کە سووریا بوو بە حکوومەتێکی سەربەخۆ‪ ،‬خایاندی‪.‬‬  
  ‫لە ساڵی ‪١٩٦٢‬دا لە ناوچەی حەسیچە کە کوردەکانی لێ نیشتەجێن‪ ،‬سەرژمێرییەکی سەرسووڕهێنەر‬ ‫کرا و ‪ ١٢٠.٠٠٠‬کەسی کورد‪ ،‬واتە ‪ ٢٠‬لە سەتی هەموو دانیشتووە کوردەکانی سووریا لەو سەردەمەدا‪،‬‬ ‫لە مافی دانیشتووایەتیی سووریا بەپێی یاسای ژمارە ‪ ٩٣‬بێبەش کران کە هەر ئەمە روانگە و سەرنجێکی‬ ‫تایبەتی و دوورلەبڕوای بە سووریا دا‪ .‬لەو کاتەوە کوردەکان وەکوو خەڵکێکی بێگانە و نامۆ چاو‬ ‫لێکراون(کە بە عەرەبی "أجنبي"‪ ،‬بە کۆ "أجانب"یان پێ گوتراوە) و ئەوەی لە پێناسەی دانیشتووایەتیدا‬ ‫بگونجێ‪ ،‬بەم خەڵکە رەوا نەزاندراوە و لەڕاستیدا ناتوانن بە خەڵکی هيچ وڵاتێک بزاندرێن‪ .‬لە سووریا‬ ‫کوردەکان لە ناسنامەیەک کە پێیان دەدرێ وەکوو بێگانە(أجنبی) نێویان لێ دەبرێ‪.‬‬ ‫‫‪‬‬ ‫ئەو هەڵاواردن و جیاکارییە کە بەرانبەر بە کوردەکان دەکرێ‪ ،‬بەشێک لە پڕۆسەی عەرەب‌کردنە‪.‬‬ ‫ئەگەرچی ئەم کوردانە لە سووریا دەژین‪" ،‬أجانب" ناتوانن شتێک بۆ خۆ بکڕن‪ ،‬دەنگ بدەن یان لە‬ ‫دەنگدانەکاندا هەڵبژێردرێن؛ تەنانەت پاسپۆرتیشیان بۆ سەردانی دیکەی وڵاتەکان نادەنێ‪ .‬مارەبڕین لە‬ ‫نێوخۆیان یان دەگەڵ دیکەی هۆزەکان لە رووی یاساوە رێپێنەدراوە‪ .‬بۆیە منداڵەکانیان ناتوانن هەندێک لە‬ ‫مافەکانی ژیاری ئەزموون بکەن‪ .‬لە ساڵی ‪١٩٩٦‬دا بە گوێرەی سەرچاوە کوردییەکان‪ ،‬ئەژماری "أجانب"‬ ‫‪ ٢٠٠.٠٠٠‬کەسان بووە؛ ئەگەرچی حکوومەتی سووریا ئەژماری ‪ ٦٧.٤٦٥‬کەسانی بە چاودێری مافی‬ ‫مرۆڤ راگەیاندبوو(‪ .)٤‬ئەم ئەژمارە وا دیارە ئێستە بە ‪ ٣٠٠.٠٠٠‬کەسان گەیشتبێ(‪.)٥‬‬  
  ‫بەشێکی دیکە لە کوردەکانی سووریا گرووپێکن کە بە تۆمارنەکراوەکان(بە عەرەبی "مکتومین")‬ ‫ناسراون کە تەنانەت ناسنامە سوورەکەی کوردە بێگانەکانیشیان بۆ دابین نەکراوە‪ .‬لە ‪١٩٩٦‬دا حکوومەتی‬ ‫سووریا نێزیکی ‪ ٧٥.٠٠٠‬کەسانی وەکوو ئەژماری تۆمارنەکراوەکان راگەیاند(‪ )٦‬کە ئەو ئەژمارە ئەوڕۆکانێ‬ ‫‪ ١٠٠.٠٠٠‬دەخەمڵێندرێ(‪ .)٧‬منداڵەکانی ئەم بەشە لە کوردەکان لە زۆر بابەتەوە جیاکراونەتەوە‪ .‬بۆ نموونە‪،‬‬ ‫هەتا رادەیەکی دیاریکراو دەتوانن لە فێرکاری کەڵک وەرگرن‪ .‬بە پێی راگەیەندراوەکانی چاودێری مافی‬ ‫مرۆڤ‪ ،‬تۆمارنەکراوەکان لە فێرکاری و بابەتە نەتەوەیی و یاسایییەکان بێبەرین و لەگەڵیاندا جیاواز ئاکار‬ ‫دەکرێ(‪ .)٨‬لە راپۆرتی یەکێک لە چاودێرەکانی مافی مرۆڤ سەبارەت بە بارودۆخی کوردەکانی‬ ‫سووریا وا نووسراوە کە‪" :‬کۆسپە جۆربەجۆرەکان لە سەر بەکارهێنانی زمانی کوردی؛ تۆمارنەکردنی نێوی‬ ‫کوردیی منداڵان؛ گۆڕانی نێوی کوردیی شوێنەکان بە نێوی عەرەبییەوە؛ بەرگری لە هەر چالاکییەک کە‬ ‫نێوی عەرەبیی نەبێ؛ رێپێنەدراویی فێرگە تایبەتییەکانی کوردی؛ پێشگری لە کتێب و دیکەی نووسراوە‬ ‫کوردییەکان"(‪.)٩‬‬  
  ‫بە گوێرەی هەر ئەو راگەیەندراوە‪" ،‬ئەگەرچی کتێب و دیکەی چاپەمەنییە کوردییەکان لە سووریا‬ ‫بڵاودەکرێنەوە بەڵام بۆ ئەو گرووپە کوردییانە کە ئەرکی لە چاپدانیان لە سەر ئەستۆیە‪ ،‬هۆرتەوبەرەیەکی‬ ‫زۆر تێدەچێ"‪ .‬رووناکبيرێک وای شی دەکردەوە‪ :‬لەچاپدانی گۆرانی‪ ،‬فۆلکلۆر و چیرۆکی کوردی‬ ‫هەر وەکوو کتێب رێیپێنادرێ‪ .‬بۆ خۆمان بە پارەیەکی زۆرتر [لە نرخە ئاسایییەکان]ەوە نهێنیانە لەچاپیان‬ ‫دەدەین‪ .‬ئێمە رێکخراوەیەکی فەرهەنگیمان لە بەیرووتدا هەیە کە لەچاپدانی کتێب بە کوردی لە لایەنی‬ ‫کوردەکان و دیکەی نووسەرانێک کە بۆ کورد دەنووسن‪ ،‬ئامانجی سەرەکییەتی‪ .‬دوایی دەیانهێنینە سووریا‬ ‫و لێرە بڵاویان دەکەینەوە‪ .‬لە دەمیشق و حەلەب‪ ،‬کتێبفرۆشیگەلێکی دیاریکراو ئەو پەڕتووکە نایاسایییانەمان‬ ‫لێ دەکڕن و دەیانفرۆشن‪ .‬لێمان دەیانکڕن چۆن دەزانن دەفرۆشرێن‪.‬‬  
  ‫نوێنەرەکانی ئەورووپا لە ‪١٩٩٤‬دا رایانگەیاند کە 'ئەگەرچی بڵاوکردنەوەی کتێبی کوردی لە‬ ‫‪‫هەیە و کتێبی کوردی لە رێگای لوبنان و باکووری عێراقەوە(نایاسایییانە) دەهێندرێن'‪.‬‬  
  ‫چاودێری مافی مرۆڤ لە حکوومەتی سووریا‪ ،‬پرسیاری کردبوو "کە چ دەبوو کتێبی کوردیش‬ ‫لە سووریا رێپێدراو با؟!" و هەروەها داواکاریشی بۆ یاسایی‌کردنی بڵاوکردنەوە و فرۆشتنی ئەو پەڕتووکە‬ ‫کوردیگەلە کە لە دەرەوەی وڵات لەچاپدەدرێن دەربڕیبوو‪ .‬حکوومەت لە تەمووزی ‪١٩٩٦‬دا‪ ،‬لە وڵامەکەیدا‬ ‫خێی بەم پرسیارانە نەدابوو(‪.)١٠‬‬  
  ‫لە وڵامی پرسیاری سەردار ئاکینان‪ ،‬رۆژنامەوانی تەلەفیزیۆنی تورکیی ‪ SKY‬لە ‪ ٢٥‬کانوونی‬ ‫یەکەمی ‪٢٠٠٥‬دا‪ ،‬سەرۆک کۆماری سووریا گوتی کە ئەو راستییە کە هەندێک لە کوردەکان لە سووریا‬ ‫مافی دانیشتووایەتییان نییە‪ ،‬بە هۆی هەڵەیەکی تەکنیکییەوە رووی داوە و بڕیار وایە ئەم کوردانەش مافی‬ ‫دانیشتووایەتیی سووریا وەرگرن‪ .‬ئەگەرچی هەتا ئێستەش کەس شتێکی وەکوو ماف وەرنەگرتووە‪.‬‬  
  ‫‪.١‬نووسەرانی کورد و چاپی کتێب لە سووریا‬ ‫ تەنانەت لەو بارودۆخە نالەبار و حەستەمەشدا هەبوون هەندێک نووسەرانی کورد کە بە زمانی خۆیان‬ ‫کتێبیان نووسیوە و بڵاویان کردوونەتەوە‪ .‬دەمهەوێ لێرەدا چۆناوچۆن جێبەجێ بوونی ئەم کارە لە قۆناغە‬ ‫جۆربەجۆرەکاندا شی بکەمەوە‪.‬‬  
  ‫‪ ١٠١‬زمانێکی زگماکی پێشگیراو‬  
  ‫هەروەها کە پێشتر گوترا‪ ،‬بە زۆر شێواز کەندوقووڵ لە سەر رێگای کەڵک وەرگرتن لە زمانی‬ ‫کوردی سازدەکرێ؛ هەر بۆ نموونە فێرکاری بە زمانی کوردی لە قوتابخانەکان‪ ،‬چاپی کتێبەکان‪،‬‬ ‫گۆڤارەکان و شریتەکانی دەنگی و ڤیدیۆیی دەگەڵ گۆرانییە کوردییەکان و تەنانەت پەیڤین بە کوردی‬ ‫لە فێرگەکاندا تووشی کێشە و لەمپەر دەبێ(‪ .)١١‬لە سەردەمی دەسەڵاتداریی فەڕانسە‪ ،‬چاپی گۆڤار و‬ ‫کتێب بە کوردی ئازاد بوو بەڵام کە سووریا بوو بە وڵاتێکی سەربەخۆ‪ ،‬پێشگرییەکانیش دەستیان پێکرد‪.‬‬  
  ‫‪ ١.١.١‬نووسین و چۆڵەپێچەی رژێم‬  
  ‫نووسەری کورد‪ ،‬حوسێن حوزنی موکریانی‪ ،‬کە لە رۆژهەڵاتی کوردستاندا لە دایک بووە‪ ،‬یەکەمین‬ ‫کتێبی کوردی لە سووریا بڵاو کردووەتەوە‪ .‬دواتر جەلادەت بەدرخان لە ‪١٩٣٠‬ەکاندا هەندێکی کتێب بە‬ ‫زمانی کوردی لە سووریا نووسی و بڵاوی کردنەوە‪ .‬هەروەها ئەم نووسەرە بەهۆی داڕێژانی رێنووسی لاتین‬ ‫بۆ زمانی کوردی‪ ،‬بانگەوازی هەیە؛ کتێبەکانیشی هەر بەم رێنووسەوە نووسراون و بڵاو کراونەتەوە‪ .‬جێی‬ ‫ئاماژەیە هەتا ئەو دەم‪ ،‬هەر بە رێنووسی عەرەبی رستەکانی زمانی کوردیش دەموونرانەوە‪ .‬بەرە بەرە رێنووسی‬ ‫جم‌وجووڵ خراوە‪ ،‬خاوەندارێتیشی گەلێک دژوارە‪ .‬هەرچۆنێک بێ دیارە چاپەمەنیی کوردی هەر هەبوون ‫جەلادەت بەدرخان لە باکوور و رۆژاوای کوردستان زۆرتر ناسرا و بە کار هێنرا‪ .‬جەلادەت بەدرخان کتێبەکانی‬ ‫بە نێوی کتێبخانا هاوارێ‪ ‬لە دەمیشق لە ‪١٩٣٠‬ەکاندا بڵاو دەکردنەوە‪ .‬هەروەها پەڕتووکەکانی براکەی‪،‬‬ ‫کامەران بەدرخان‪ ،‬و چەند پەڕتووکی دیکەی بە کوردی لە چاپ دان کە وێکڕا دە کتێبێکی چووکی‬ ‫بڵاو کردنەوە کە تەوەرەکانیان زۆرتر هەڵبەست‪ ،‬رێنووس و ئایین بوون‪ .‬سەبارەت بە وەرگێڕەکانی کورد‪،‬‬ ‫باشە بزانین یەکەمین وەرگێڕاوی کوردی لە سووریادا بڵاو کراوەتەوە‪ .‬سا‪ ،‬داهێنەرانی وێژەی کوردی لە‬ ‫سووریا بەدرخانەکان بوون کە هەڕەتی خۆی‪ ،‬دەسەڵاتدارانی تورکیا رەپێیان نابوون و ئەوانیش بە سۆنگەی‬ ‫سیاسییەوە تورکیایان بە جێ هێشتبوو‪.‬‬  
  ‫نووسەرانی ئەو پێنج کتێبەی کە لە ‪١٩٤٠‬ەکاندا لە سووریا بڵاو کراونەتەوە‪ ،‬لە باکووری کوردستانێڕا‬ ‫کۆچیان کردبوو‪ .‬هۆنراوەکانی یەکێکیان بە نێوی جگەر خوێن بە دەستی رێبوارەکان بۆ رۆژاوا و باکووری‬ ‫کوردستان هەڵگوێزراون و لە بەرکراون و لێیان نووسراون‪ .‬هەر بەم چەشنە بەرهەمی ئەو نووسەرانە کە‬ ‫بۆ خۆیان لە باکووری کوردستانێڕا هاتبوون‪ ،‬دیسانەوە بۆ باکوور هەڵدەگوێزرانەوە‪ .‬ئەو شێوە هەڵبەست و‬ ‫هۆنراوەگەلە‪ ،‬دنەدەری خەڵکێکی زۆر بوون کە زۆرتر بە کوردی بنووسن و بخوێننەوە‪ .‬یەکێک لەو بەرهەمە‬ ‫هەرە بە بایەخانە کە لەو جەنگەیەدا بڵاو کراوەتەوە‪ ،‬کتێبێکی ئەڤیندارانە بە نێوی مەم و زینە کە لە ساڵی‬ ‫‪١٦٩٥‬دا نووسراوە‪.‬‬  
  ‫هەروەها کتێبێکی رێزمانی کوردی نووسراوەی رەشیدێ کورد‪ 2‬یش لە ‪١٩٥٠‬کاندا بڵاو کراوەتەوە‪ .‬لە‬ ‫ساڵی ‪١٩٥٥‬دا‪ ،‬عوسمان سەبری و ژمارێک لە هاوڕێیەکانی‪ ،‬جەماوەری ژیانەوەی فەرهەنگی کوردییان لە‬ ‫دەمیشق پێک هێنا‪ 3‬که فێرکردنی کوردەکان بە نووسین و خوێندنەوەی کوردی لە ئامانجەکانیان بوو(‪.)١٢‬‬ ‫هەتا ئێرە ئەو کتێبانە کە ئاماژەمان پێ کردن‪ ،‬کتێبانی ئایینی‪ ،‬هەڵبەست و رێنووس بوون‪ .‬یەکەمین‬ ‫کتێبی چیرۆک‪ ،‬جگەرخوێن بڵاوی کردووەتەوە و پاش وی‪ ،‬عوسمان سەبری چەند کتێبی پەخشانی‬ ‫لە‪١٩٤٠‬کان و ‪١٩٥٠‬کاندا بڵاو کردوونەتەوە‪.‬‬  
  ‫لە ‪ ١٩٥٧‬پارتی دیموکراتی کوردستان(‪ ،)PDK-S‬بە شێوازێکی نایاسایی لە سووریا دامەزرا و‬ ‫نهێنیانە دەستی بە بڵاو کردنەوەی رۆژنامەی دەنگێ کورد‪ 4‬بە رێنووسی لاتینەوە کرد‪ .‬گرینگیی دەنگێ‬ ‫کورد‪ ،‬لە جاروبار لەچاپدران و هەروەها ناوەڕۆکی سیاسیی ئەو رۆژنامەیە زۆرتر دەردەکەوت‪ .‬نوورەدین زازا‬ ‫‪‫کە بۆ ماوەیەک بەرێوەبەری ئەو بزاڤە بوو‪ ،‬لە نێو ژیاننامەکەی خۆیدا باسی لەچاپدانی چەند بەرهەمێکی‬ ‫وای گێڕابووەوە ئەگەرچی ئەو دەم زۆر گەنج بووە‪ ،‬لە چالاکییە نهێنییەکانی بزاڤەکەدا کە عوسمان سەبری‬ ‫شێوازی خوێندنەوەی کتێبی کوردیی فێر دەکردن‪ ،‬بەشدار دەبوو(‪.)١٤‬‬  
  ‫لە ‪١٩٦٠‬کان و ‪١٩٧٠‬کاندا‪ ،‬چاپی کتێب بە کوردی لە سووریا کرانی بۆ نەبوو‪ .‬دەو ‪ ٢٠‬ساڵەدا تەنیا‬ ‫دوو کتێبان لە بەیرووتێ دەرکەوتن‪ ،‬کە نووسراوەی دوو نووسەری کورد‪ ،‬ئەکرەم جەمیل پاشا(بە ناز ناوی‬ ‫‪ )C.P.C‬و جگەرخوێن بوون‪ .‬لێرەدا شایانی ئاماژەیە کە تێزی موحەمەد ئەنوەر عەلی سەبارەت بە چیرۆکی‬ ‫ئەڤیندارانەی کوردیی مەم و زین لە ‪١٩٧٢‬دا بووە کە لە زانستگای قەدیس یوسفی‪ 2‬لوبنان پێشکەش‬ ‫کراوە(‪ .)١٥‬تا ئەو کاتە لە زانستگایەکی عەرەبیدا هیچ تێزێک لە سەر وێژەی کوردی نەنووسرابوو‪.‬‬  
  ‫بەهۆی ئەوەی کە لەچاپدانی گۆڤار و کتێب لە سەردەمی دەسەڵاتداریی فەڕەنسییەکاندا هەتا‬ ‫‪ ١٩٤٦‬رێپێدراو بوو‪ ،‬لەچاپدەرەکان‪ ،‬چاپخانەکان و شاری لە چاپدانی چاپەمەنییەکان ناسراو و دیار بوون‪.‬‬ ‫دواتر ئەم دۆخە گۆڕا و هەلومەرجی مڵهوڕی و لاساری کاربەدەستان‪ ،‬وای بەسەر نووسەرە کوردەکاندا هێنا‬ ‫کە کتێبەکانیان یان لە لوبنان(بەیرووت) بڵاو دەکرانەوە یان لە دەمیشق لە چاپدەدران و دیسانەوە بە نێوی‬ ‫لوبنانەوە بڵاو دەکرانەوە‪.‬‬  
  ‫هەتا ‪١٩٨٠‬کان تەواوی ئەو کتێبانە کە لە سووریادا بڵاو کرابوونەوە‪ ،‬لە باکووری کوردستانێڕا‬ ‫هێنرابوون‪ .‬بۆ یەکەمین کەڕەت‪ ،‬لە ‪١٩٨٠‬کاندا‪ ،‬لە نێوان ئەو نووسەرانە کە شتێکیان بڵاو ببووەوە‪ ،‬هەبوون‬ ‫نووسەرانێکی لاویش کە لە ‪١٩٥٠‬کان و ‪١٩٦٠‬کاندا لە کوردستانی رۆژاوا لە دایک بووبوون‪.‬‬  
  ‫لە ‪١٩٩٠‬کاندا ئەژمارێک نووسەری لاوی ناوخۆیی رەنێوهاتبوون و زۆر راستە ئەگەر بڵەین ئەمە‬ ‫پڕبایەخترین دەهە لەباری نووسین و چاپی کتێبەوە بوو‪ .‬دەتوانین وای بۆ هەڵدەین کە ئەم بووژانەوەیە ئاکامی‬ ‫ئەو بناغە و بنچینەیەیە کە پێشتر لە رۆژاوای کوردستاندا نرابوو؛ هەروەها زۆربوونی پەیوەندییەکانی‬ ‫رۆژاوا لەتەک باکوور و باشووری کوردستان کارگێڕیی چاکی هەبوو‪ .‬دیکەی هۆیە گرینگەکان دەتوانن‬ ‫ئەمانە بن‪ :‬چالاکیی سیاسیی حیزبەکانی کوردستانی رۆژاوا‪ ،‬پەرەستاندنی پەیوەندییەکان‪ ،‬پرۆگرامە‬ ‫کوردییەکانی تەلەڤیزیۆن‪ ،‬چاپەمەنیی کوردی لە ئەورووپا‪ ،‬بە کار هێنانی زارەکی و نڤیسکیی زمانی‬ ‫کوردی لە هەموو بوارێکدا لە پاش رزگاریی کوردەکانی باکووری کوردستان لە ژێر چەپۆکی رژێمی‬ ‫سەددام‪ .‬جێی ئاماژە پێ کردنە کە لە ‪١٩٨٠‬کاندا‪ ،‬هەندێک لەو کوردانە کە لە هەندەرانێ خوێندبوویان‪،‬‬ ‫هاتنەوە کوردستانێ و بایەخێکێ زۆر و زەبەندتریان بە گرینگیی زمانی کوردی دا‪ .‬هەندێک گۆڤاریش‬ ‫بە زمانی کوردی لەچاپ دران و فێرگە بۆ فێرکاریی زمانی کوردی بۆ کوردەکان رێکخرا(‪ .)١٦‬لە‬‬ ‫دیکەی کوردی لەو کاتەدا کردووە(‪ .)١٣‬سەلاح بەدرەددین‪ ،1‬یەکێک لە بەرپرسەکانی دواتری بزاڤەکە‬ ‫نیوەی دووهەمی ‪١٩٨٠‬کاندا چەند گرووپێکی هونەری و فولکلۆر روانگەگەلێکی نوێیان لە وێژەدا ئافراند‪.‬‬ ‫بەنێوبانگترین گرووپ‪ ،‬کۆما خانی‪ ‬بوو کە لە ‪١٩٨٨‬دا لە حەلەب لە لایەنی شاعیر‪ ،‬محەمەد حەمۆ‬ ‫دامەزرا و کۆمیتەیەکی ‪ ٥‬کەسی‪ ،‬کارەکانی جێبەجێ دەکردن‪ .‬لە پاش نێوبڕێکی کورت لە ‪١٩٩٢‬دا‪ ،‬لە‬ ‫سەرڕا چالاکییەکانی دەست پێ کردەوە‪ .‬هەروەها گرووپی کۆما خانی‪ ،‬فێستیڤاڵی هۆنراوەی کوردی‬ ‫لە ‪ ٢٢‬تشرینی یەکەم‪ ،‬ساڵیادی کۆچی دواییی شاعیر جگەرخوێن‪ ،‬رێکخست‪ .‬ئەو رۆژە وەکوو رۆژی‬ ‫شیعری کوردی لە سووریا ناسراوە‪.‬‬  
  ‫ئەگەرچی زۆربەی نووسەرانی چینی پێشوو کەسایەتیگەلی ئایینی بووون‪ ،‬بەڵام زۆربەی ئەو نزیکی‬ ‫‪ ٥٥‬نووسەرە کە لە ‪١٩٩٠‬کاندا شتێکیان لەچاپ دراوە‪ ،‬زاییندراوی ‪١٩٥٠‬کان و ‪١٩٦٠‬کانن کە پیاوی‬ ‫ئایینییان بە دەگمەن تێدایە‪ .‬هەر لەو هەڕەتەشدا بوو کە دوو ژنی نووسەری کورد‪ ،‬دیا جوان‪ ‬و کەچا کورد‪،‬‬ ‫بۆ یەکەمین جار نووسراوەیان لە چاپ دراوە‪.‬‬  
  ‫لە سەرەتای ‪٢٠٠٠‬کاندا چەند کتێبێکی هەندێک تازەنووسەر بڵاو کرانەوە‪ .‬هەرچەند لە ‪ ١٢‬ئازاری‬ ‫‪٢٠٠٤‬دا لە کاتی یارییەکی دووگۆلی لە شاری قامشلۆ‪ ،‬عەرەبەکان و کوردەکان ئانگژا بوون و بە‬ ‫گوێرەی سەرچاوە کوردییەکان‪ ٤٠ ،‬کەسان کە زۆربەیان کورد بوون لە گەرمەی شەڕەکەدا کە بۆ دیکەی‬ ‫شارەکانیش گواسرایەوە تێچووون‪ .‬بە پێی هەواڵەکانی وەزارەتی ناوخۆیی‪ ٢٥ ،‬کەسان کوژران‪ ،‬سەتان‬ ‫کوردیش بریندار بوون و دەستبەست کران (‪ .)١٧‬لە وەها هەلومەرجێکی پڕ لاساری و زۆرکاریدا‪ ،‬تەنیا چوار‬ ‫نووسەر توانیان کتێبی کوردی دەو ساڵەدا لە چاپ دەن‪.‬‬  
  ‫تەنیا ‪ ٨‬ژنان لە نێو نووسەرەکانی رۆژاوای کوردستاندا هەبوون‪ .‬ئەگەرچی ئەژماری دانیشتووانی‬ ‫باکوور لە حاندی رۆژاوای کوردستان لە هەڵسەنگاندندا نایە‪ ،‬بەڵام ئەژماری نووسەرانی ژنی رۆژاوا لە‬ ‫باکووری کوردستان زۆرترە‪.‬‬  
  ‫پتر لە یەک لە سێی نووسەرەکانی رۆژاوای کوردستان لە قامشلۆڕا هاتوون و ئەوەی دیکەشیان‬ ‫خەڵکی دیکەی ناوچەکان‪ ،‬وەکوو عەفرین و حەسیچەن‪.‬‬  
  ‫کەڵک وەرگرتن لە نازناو لە نێو نووسەرە کوردەکاندا‪ ،‬بەتایبەت لە رۆژاوای کوردستان‪ ،‬زۆر باوە‪.‬‬ ‫بە گوێرەی توێژینەوەکانی من‪ ،‬لانی کەم ‪ %٥٦‬لە ‪ ٩٥‬نووسەری رۆژاوای کوردستان کە لە سووریا و‬ ‫لوبناندا بەرهەمیان بڵاو کراوەتەوە لە نازناو کەڵکیان وەرگرتووە(‪ .)١٨‬راستە هەبوونی لەمپەر و دواکەوتنە‬ ‫یاسایییەکان هۆی ئەو نێوگۆڕینەیە(‪.)١٩‬‬  
  ‫‪ ١.٢‬وەرگێڕاوەکان‬  
  ‫بە دەگمەن لە رۆژاوای کوردستاندا وەرگێڕاو لە چاپ دراوە‪ .‬نووسەری ژن‪ ،‬کەچا کورد‪ ،‬زۆرترین‬ ‫ژماری وەرگێڕاوی هەیە‪ .‬هەروەها چوونکینێ هیچ لەچاپدەرێک خۆی بۆ وەرگێڕاوەکان شڵوێ ناکا‪،‬‬ ‫زۆربەی وەها بەرهەمانێک لە سەر هەست و ویستی نووسەرەوە بەخۆڕایی وەردەگێڕدرێنەوە‪.‬‬ ‫‪ ١.٣‬نڤیسیارەکان‪ ،‬داڕێژەرەکانی رووپەڕ و دەقی کتێب‬  
  ‫زۆر کات نڤیسیاری و داڕێژانی شێوازی نووسینی دەقی کتێبێک لە لایەنی نووسەر یان هەڤالەکانی‬ ‫نووسەر‪ ،‬واتە دوور لە شارەزایییەکی تەواوەوە جێبەجێ دەکرێ؛ هەر بۆیە ئەم بەشە لە لەچاپدانی کتێب‪،‬‬ ‫رێک‌وپێکییەکی ئۆدەی نییە‪.‬‬  
  ‫هەشن کەسانێک کە بۆ داڕێژاندنی پەڕتووکەکەیان پارە دەدەن‪ .‬بۆ وێنە‪ ،‬محەمەد حەمۆ‪ ،‬بە قسەی‬ ‫خۆی ‪ ١٠٠‬دولاری ئەمریکی بۆ داڕێژانی کتێبەکەی داوە (‪.)٢٠‬‬  
  ‫زۆربەی تازەنووسەرەکان لەو هاوڕێ و برادەرانەیان کە لە نڤیسیاری و شێوازی راست نووسینی‬ ‫لێرەدا بە چەند ئامارێک لەو نووسەرانە کە لە سووریا و لوبنان چاپکراوەیان هەبووە ئاماژە‬ ‫کوردی شارەزان‪ ،‬داوای نڤیسیاری نووسراوەکانیان دەکەن؛ دەنا ئەوەی دیکە ئەو ئەمەکەش بۆ خۆیان‬ ‫جێ‌بەجێ دەکەن‪.‬‬  
  ‫‪ ١.٤‬رێکخراوەکانی نووسەرەکان‬  
  ‫ئەگەرچی هەندێک لە نووسەرە کوردەکان ئەندامایەتیی ‪ Kurd PEN1‬دەکەن کە ناوەندەکەی لە‬ ‫ئەڵماندایە‪ ،‬بەڵام بۆ خۆیان رێکخراوەیەکیان لە سووریادا نییە‪ .‬نوێنەرایەتیی ‪ Kurd PEN‬لە سووریا لە سێ‬ ‫نووسەران پێک هاتووە‪ :‬رەزۆیێ ئۆسێ‪ ،‬کۆنێ رەش‪ ‬و بە سەرۆکایەتیی نووسەری ژن‪ ،‬بێوار برایم‪ ‬بەڕێوە‬ ‫دەچێ(‪.)٢١‬‬  
  ‫‪ ١.٥‬رۆژە ئەدەبییەکان‪ ،‬کۆبوونەوەی ساڵیادەکان‪ ،‬کێبەرکێ و خەڵاتەکان‬  
  ‫دەو چەند ساڵەدا کوردەکان لە سووریا رۆژانێکی تایبەتیان بۆ هۆنراوە خوێندنەوە تەرخان کردووە کە‬ ‫"فێستیڤاڵەکانی هەڵبەستی کوردی‪"5‬یان نێوە‪ .‬فێستیڤاڵەکە یەکەم جار لە ساڵی ‪١٩٩٣‬دا لە لایەنی کۆما‬ ‫خانی رێک خرا‪ ٩٧ .‬بانگهێشتکراو لە حەلەب لە شەوی ‪ ٢١‬تشرینی یەکەمی ‪ ١٩٩٣‬لە ماڵی محەمەد‬ ‫حەمۆدا کۆ بوونەوە‪ ٢١ .‬کەسان لەم بەشدارانە کە شاعیر بوون هەڵبەستەکانیان خوێندنەوە‪ .‬رۆژی دواتر‪،‬‬ ‫‪ ٢٢‬تشرینی یەکەمی ‪ ،١٩٩٣‬هەر ئەو تاقمە‪ ،‬فێستیڤاڵی هەڵبەستی کوردییان لە عەفریندا بەڕێوە برد کە‬ ‫نێزیکی ‪ ١٥٠‬کەسان بەشدارییان کردبوو‪ .‬ساڵی دواتر‪ ،‬فێستیڤاڵەکە لە ‪ ٢٢‬تشرینی یەکەمدا لە عەفرین‪،‬‬ ‫قامشلۆ و حەلەب بەڕێوە چوو(‪.)٢٢‬‬  
  ‫وەها فێستیڤاڵانێکی هەڵبەست بە نهێنی رێک دەخران کە لە ئاقارێکی دووردەست یان ژێرزەمینێکی‬ ‫لەپێش دیاریکراودا بەڕێوە دەچوون‪ .‬جێی ئاماژەیە کە ئەژمارێکی کەم لە بەشداران شاعیری ژن یان عەرەب‬ ‫بوون‪ .‬بەشدارەکان بە شێوازی زارەکی یان نڤیسکی بانگهێشت دەکران‪ .‬لە حەوتەمین فێستیڤاڵ لە ساڵی‬ ‫‪١٩٩٩‬دا‪ ،‬هێزە ئەمنییەکان رێکخراوەکەیان تێک دا و چڕەکەیان گاڵ دا‪ .‬هەر بەم بۆنەیەوە‪ ،‬شێوازی‬ ‫جۆربەجۆر و نوێ بۆ بانگهێشت کردنی بەشدارەکان بە کار هێنرا‪ ،‬نەوەکا هێزە ئەمنییەکان پێیان بزانن‪ .‬بۆ‬ ‫نموونە‪ ،‬لە بانگهێشتنامەی هەشتەمین فێستیڤاڵ لە ساڵی ‪٢٠٠٠‬دا‪ ،‬دەمیشق وەکوو پێگە ناسێندرا کەچی‬ ‫زارەکییانە شوێنی راستەقینەی فێستیڤاڵەکە راگەیەندرا؛ بەڵام دوایی پۆلیس پێی زانین و قۆڵبەستی کردن‪.‬‬  
  ژماری بەشدارەکانی فێستیڤاڵەکە هەموو ساڵێک وەکوو یەک نەبووە؛ بۆ نموونە یانگزەهەمین فێستڤاڵ ‫کە لە ساڵی ‪٢٠٠٣‬دا بەڕێوەچوو ‪ ٥٨‬شاعیر بەشداریان لێ کربوو(‪.)٢٣‬‬  
  ‫لە هەندێک ساڵدا‪ ،‬وەکوو ساڵی ‪ ،١٩٩٢‬رۆژی رۆژنامەوانیی کوردی لە ‪ ٢٢‬نیسان لە شارەکانی‬ ‫قامشلۆ و حەلەب(‪ )٢٤‬بەڕێوە چووە‪ .‬لە ساڵی ‪٢٠٠٦‬دا‪ ،‬رۆژی رۆژنامەوانیی کوردی کە بە رواڵەت بە نێوی‬ ‫"پێکهاتە فۆلکلۆرەکان" یان "گرووپانی فەرهەنگی"ەوە بوون‪ ،‬لە شوێنانی جۆربەجۆری رۆژاوای کوردستان‪،‬‬ ‫رێکدەخران‪ .‬لە قامشلۆ‪ ،‬کۆبوونەوەیەک لە ‪ ٢٢‬نیسانی ‪٢٠٠٦‬دا هەر بەم چەشنە بەڕێوەچوو(‪.)٢٥‬‬  
  ‫هەروەها رێکخراوەگەلی پەیوەندیدار لەگەڵ ساڵیادەکان‪ ،‬بۆ رێزلێنانی نووسەرانی کۆچ کردوو وەکوو‬ ‫جەلادەت بەدرخان‪ ،‬جگەرخوێن‪ ،‬عوسمان سەبری و رەوشەن بەدرخان‪ ‬بەڕێوە دەچن(‪ .)٢٦‬وەها کۆبوونەوەگەلێک‪،‬‬ ‫وەکوو ئەوەی کە لە حەلەب بە سی چل کەسان بەڕێوە دەچوو‪ ،‬نهێنین(‪ )٢٧‬و بەشدارەکان زارەکی یان‬ ‫لە رێگای تلێفۆنەوە بانگهێشت دەکرێن‪ .‬ئێستاکەش هێشتا ئاوا گرووپانێکی "فەرهەنگی" لە رۆژاوای‬ ‫کوردستاندا ماون(‪.)٢٨‬‬  
  ‫لەم دواییانەدا پەیوەندیی نێوان نووسەرە کوردەکان لە دیکەی بەشەکانی کوردستان زۆر بوونەوەیەکی‬ ‫بەرچاوی بەخۆیەوە دیوە‪ .‬بۆ نموونە‪ ،‬ئەو نووسەرانە کە لە رۆژاوای کوردستاندا دەژین‪ ،‬لەو فێستیڤاڵ‪ ،‬سیمینار‬ ‫و کۆبوونەوەگەلە کە لە لایەنی شارەداری و دەزگە فەرهەنگییەکانی باکوور و باشووری کوردستانەوە رێک‬ ‫دەخرێن بەشداری دەکەن‪.‬‬  
  ‫کوردەکان بڕیاریان وابووە لەو بێدەرەتانی و چەڵەمەیەشدا بتوانن خەڵاتەکانی هەندێک لە کێبەرکێ‬ ‫و کۆبوونەوەکان دابین بکەن‪ .‬بۆ نموونە‪ ،‬لە ئازاری ‪١٩٩٢‬دا گۆڤاری گەلاوێژ کێبەرکێیەکی هەڵبەستی‬ ‫بەڕێوە برد(‪ )٢٩‬و هەروەها لە ‪١٩٩٣‬شدا رێکخراوەیەکی کورتە چیرۆکی رێکخست(‪.)٣٠‬‬  
  ‫لە ‪١٩٩٧ ،١٩٩٦‬و ‪١٩٩٨‬دا گرووپی خانی سێ کێبەرکێی هەڵبەست و دوو کێبەرکێی چیرۆکی‬ ‫رێکخست‪ ٥٠-٤٠ .‬هەڵبەست و ‪ ١٥-١٢‬چیرۆکی بۆ ناردران‪ .‬ئاگادارینامەکان لە گۆڤار و رۆژنامە‬ ‫کوردییەکاندا بڵاو کرانەوە‪ .‬تەنانەت هەبوون کەسانێک کە لە باکوور یان رۆژهەڵاتی کوردستانەوە‬ ‫بەشدارییان کردبوو‪ .‬بۆ خەڵاتی یەکەم ‪ ٥٠٠٠‬هەزار لیرەی سووری(‪ ٩٦.٢‬دۆلاری ئەمریکی)‪ ،‬خەڵاتی‬ ‫دووهەم ‪ ٣٠٠٠‬لیرەی سووری(‪ ٥٧.٧‬دولاری ئەمریکی) و خەڵاتی سێهەم ‪ ١٠٠٠‬لیرەی سووری(‪١٩.٣‬‬ ‫دولاری ئەمریکی) دابین کرابوو(‪.)٣١‬‬  
  ‫هەروەها خەڵاتێکی تایبەت بە بەشی هەڵبەستیش لە فێستیڤاڵی هەڵبەستی کوردی کە گ ساڵێک‬ ‫لە ‪١٩٩٣‬ڕا بەڕێوە چووە پێشکەش دەکرێ‪ .‬خەڵاتێکی دیکە کە بەنێوی شاعیر‪ ،‬عوسمان سەبری نێونراوە بەو‬ ‫کەسانە دەدرێ کە لە بنەڕەتەوە کورد نین بەڵام بە چەشنێک یارمەتیی کوردەکانیان داوە‪ .‬ئەم خەڵاتەش‬ ‫هەموو ساڵێک لە ‪ ٢‬شوباتی ‪١٩٩٩‬ڕا پێشکەش کراوە(‪.)٣٢‬‬  
  ‫کۆنێ رەش‪ ،‬سەیدایێ تیرێژ‪ ‬و دلاوەرێ زەنگی‪ ‬لە رۆژاوای کوردستان‪ ،‬لە وەرگرەکانی هەندێک‬ ‫لە خەڵاتە ئەدەبی و فەرهەنگییەکانن کە لە ‪١٩٩٠‬کان و ‪٢٠٠٠‬کاندا لە باشووری کوردستان خەڵات‬ ‫دراون(‪.)٣٣‬‬  
  ‫پارە‪ ،‬کتێب یان چەند قەبارە لە گۆڤارێک‪ ،‬کارتێک یان درۆشمێکی زێڕینی چکۆلە وەکوو خەڵات‬ ‫بە سەرکەوتووەکانی کۆبوونەوەکان پێشکەش دەکرێ‪.‬‬  
  ‫‪ -٢‬چاپی کتێب بە کوردی لە سووریا‬  
  ‫بە گوێرەی دۆزراوەکانی من‪ ،‬ژماری تەواوی ئەو کتێبانە کە بە کوردی هەتا ‪ ٢٠٠٦‬بڵاو‬ ‫کراونەتەوە‪ ٢٢٠ ،‬کتێبە‪.‬‬  
  ‫‪ ٢.١‬سەردەمی دەسەڵاتداریی عوسمانییەکان‬  
  ‫بە پێی سەرچاوە کوردییەکان‪ ،‬لە ساڵی ‪١٩١٤‬دا‪ ،‬حوسێن حوزنی موکریانی‪ ،‬ماشێنێکی چاپی لە‬ ‫ئاڵماندا کڕی و لە ‪ ١٩١٥‬هەڵیگواستە حەلەب‪ ،‬ئەو شارە کە کاری تێدا دەکرد؛ دواتر لە ساڵی ‪١٩٢٥‬دا بۆ‬ ‫شاری رەواندزی باشووری کوردستانی راگواست‪ .‬ئەمە یەکەمین ماشێنی چاپی باشووری کوردستان بووە‬ ‫کە خاوەنێکی کوردی هەبووە(‪ .)٣٤‬ئەگەرچی هەندێک سەرچاوە ئاماژە بەوە دەکەن کە کتێبێکی حوسێن‬ ‫حوزنی موکریانی(‪ )٣٥‬بە کوردی لە ساڵی ‪١٩١٦‬دا لە حەلەب بڵاوکراوەتەوە و هەروەها گۆڤارانێک وەکوو‬ ‫کوردستان‪ ،‬چیایێ کورمانج‪ ،3‬بۆتان‪ ،‬دیاربەکر(‪ )٣٦‬لە چاپخانەی ویدا لەچاپ دراون‪ ،‬بەڵام هێشتا راستی‬ ‫ئەو وتارانە نەسەلمێندراوە(‪.)٣٧‬‬  
  ‫ئەمن هیچ کتێبێکی کوردیم نەدیوەتەوە کە لە گەرمەی عوسمانییەکاندا لە سووریا لەچاپدرابێ‪.‬‬  
  ‫‪ ٢.٢‬سەردەمی دەسەڵاتداریی فەڕەنسییەکان‬  
  ‫ئەگەرچی لە ماوەی دەسەڵاتداریی فەڕەنسییەکان‪ ،‬فێرکاری بە زمانی کوردی لە خوێندگەکاندا‬ ‫رێی‌پێ‌نەدەدرا بەڵام چاپەمەنیش بە کوردی بەرگری لێ‌نەدەکرا‪ .‬یەکەمین کتێبی کوردی کە لە سووریا‬ ‫بڵاو بووەتەوە‪ ،‬نووسراوەی حوسێن حوزنی موکریانی(‪)٣٨‬ە کە بە شێوەزاری کوردیی ناوەنجی(موکری) لە‬ ‫‪١٩٢٥‬دا نووسراوە‪ .‬بڵاو کردنەوەی کتێبان بە شێوەزاری کورمانجیش لە ‪١٩٣٠‬کاندا دەستی پێ کردووە‪.‬‬  
  ‫لە پاش دامەزرانی کۆماری تورکیا‪ ،‬هەندێک لە رووناکبیر و زانیارە کوردەکان وڵاتی خۆیان بەرەوە‬ ‫سووریا بەجێهێشت‪ .‬یەکێک لەم بلیمەتانە‪ ،‬هەروا کە پێشتر ئاماژەی پێ کرا‪ ،‬جەلادەت بەدرخان بوو کە‬ ‫پێش لە چاپ کردنی کتێبی کوردی‪،‬گۆڤاری هاوار‬ی بە رێنووسی لاتینەوە لە دەمیشق لە ‪١٩٣٢‬دا بڵاو‬ ‫کردەوە‪ .‬ئەگەرچی لە بڵاو کردنەوەی گۆڤارەکە لە ‪١٩٣٥‬دا پێشگری کرا‪ ،‬دیسانەوە لە ماوەی جەنگی‬ ‫جیهانی دووهەمدا‪ ،‬لە ‪١٩٤١‬ڕا هەتا ‪ ،١٩٤٣‬بڵاو کرایەوە‪.‬‬  
  ‫گۆڤارێکی دیکە بە نێوی رۆناهی‪ ‬لە دەمیشق‪ ،‬لە نێوان ساڵەکانی ‪ ١٩٤٢‬و ‪١٩٤٥‬دا بە دەستی‬ ‫جەلادەت بەدرخان لەچاپدرا و هەروەها براکەشی‪ ،‬کامەران‪ ،‬دوو رۆژنامەی بە نێوی رۆژا نوو‪-١٩٤٣(‬‬ ‫‪ )١٩٤٦‬و ستێر‪ )١٩٤٥-١٩٤٣(‬لە بەیرووت لەچاپدان‪.‬‬  
  ‫کتێبەکانی شاعیری بەناوبانگ‪ ،‬جگەرخوێنیش بۆ یەکەم جار لە ‪١٩٤٠‬کاندا لە سووریا بڵاوکراونەتەوە‪.‬‬ ‫لە درێژەی جەنگی جیهانی دووهەم‪ ،‬رادیۆ ‪ Levant‬لە بەیرووت لە ژێر چاودێریی فەڕەنسییەکاندا‬ ‫بەرنامەی بە کوردی بڵاودەکردەوە بەڵام لە ‪١٩٤٦‬دا ئەو بەرنامەگەلەش راوەستێندران(‪.)٣٩‬‬  
  ‫‪ ٢.٣‬سەردەمی حکوومەتی سووری لە پاش دەسەڵاتداریی فەڕەنسییەکان (‪)٢٠٠٠-١٩٤٦‬‬ ‫‪ ٢.٣.١‬نێوان ساڵانی ‪ ١٩٤٦‬و ‪١٩٦٢‬‬  
  ‫لە مەودای نێوان ساڵی ‪ ،١٩٤٦‬کە سووریا وەکوو حکوومەتێکی سەربەخۆ ناسێندرا‪ ،‬و ساڵی ‪،١٩٥٩‬‬ ‫‪ ١٤‬کتێبان بە کوردی لە سووریا و لوبنان لەچاپدران‪ .‬هەندێک لەوانە هەڵبەستی شاعیرە کوردەکانی‬ ‫سەردەمی کلاسیک وەکوو هەڵبەستەکانی ئەحمەد خانی و مەلای جزیری بوون؛ ئەوانەی دیکەش‬ ‫بەرهەمی نووسەران جگەرخوێن‪ ،‬عوسمان سەبری و رەشیدێ کورد خەڵکی باکووری کوردستان بوون‪.‬‬  
  ‫‪ ٢.٣.٢‬سەردەمی حکوومەتی حیزبی بەعس(‪)٢٠٠٦-١٩٦٣‬‬ ‫‪ ٢.٣.٢.١‬نێوان ساڵانی ‪ ١٩٦٣‬و ‪١٩٩٠‬‬  
  ‫حیزبی بەعس کە لە ئازاری ‪١٩٦٣‬دا دەسەڵاتی بە دەستەوە گرتبوو‪ ،‬بۆچوونی پێشووی بۆ عەرەب‬ ‫کردنی کوردەکان شوێن کردەوە‪ .‬گەڵاڵەی قایشی عەرەبی(الحزام العربی) کە لە ‪١٩٦٢‬دا دەستی پێ‬ ‫کردبوو‪ ،‬لە ‪ ١٩٦٣‬زۆرتر لێکۆڵینەوەی لە سەر کرا و بەڕێوەبەری پۆلیسی سیاسی‪ ،‬محەمەد تەلەب هیلال‪،‬‬ ‫ئامانجەکانی ئەم گەڵاڵەیەی راگەیاند کە سەرەکیترینیان‪ ،‬جوێ کردنەوەی کوردەکان لە دوو لایەنی سنووری‬ ‫سووری‪-‬تورکیدا بوو‪ .‬جێبەجێکردنی ئەم گەڵاڵەیە‪ ،‬پێویستی بە خولقاندنی ناوچەیەکی نوێی عەرەبی بوو؛‬ ‫ناوچەیەک بە درێژی ‪ ٣٧٥‬کیلۆمیتر و ‪ ١٥-١٠‬کیلۆمیتر بەرینایی کە عەرەبەکانی پارێزگاکانی ناوەندیی‬ ‫وڵاتی بۆ جێگریی کوردەکانی سەرسنوور دەهێوراند و کوردەکانیشی بۆ ناوچە ناوخۆیییەکان دەتاراند(‪.)٤٠‬‬ ‫ئەم گەڵاڵەیە رێخۆشکەری مەبەستێک بوو کە لە کەڵک وەرگرتنی کوردەکان لە فێرکاری و پیشە‬ ‫پێشگری دەکرد کەوا بەم شێوازە بتواندرێ کوردەکان لە وڵات بکۆچدرێن و ئەوانەش کە عەرەبی قسە‬ ‫ناکەن لە مافە ژیارییەکان بێ بەش بکرێن‪ .‬روانینی سووریا بە زمانی کوردی‪ ،‬نموونەیەکی زۆر راشکاو‬ ‫و بەرچاو لە زمانکوژییە(‪ .)٤١‬لە یەکەمین دە ساڵی دەسەڵاتداریی بەعسەکان لە سووریا تەنانەت یەک‬ ‫بەرهەمی کوردیش لەچاپنەدرا‪.‬‬  
  ‫ئەگەرچی یاسا و دەستوور لە ماوەی دابەزاندنی ئەم گەڵاڵەیە گۆڕانکارییەکی بەسەردا نەهات‪،‬‬ ‫بەڵام پاش ‪ ،١٩٧٦‬یاساکەی حافیز ئەسەد دەرووی دژایەتی لەگەڵ کوردەکانی تۆزێک بەرین کردەوە‬ ‫و هەلومەرجەکە نەختێک رووی لە خاس بوونەوە نا‪ .‬حافیز ئەسەد‪ ،‬بۆ نموونە‪ ،‬گەڵاڵەکانی دابەشکردنی‬ ‫دانیشتووان لە نێوان دەڤەرە جۆربەجۆرەکانی هەڵوەشاند(‪ .)٤٢‬هەروەها بە چاکی دەگەڵ بەعسەکان کە لە‬ ‫عێراقدا دەسەڵاتدار بوون نەدەجوواڵیەوە و لەتەک تورکیاش تووشی کێشە بوو‪ .‬هەر بەو بۆنەیەوە‪ ،‬حکوومەتی‬ ‫حافیز ئەسەد تێدەکۆشی پەیوەندییەکانی لەگەڵ کوردەکانی دژ بە رژێمەکانی عێراق و تورکیا‪ ،‬لە سەر‬ ‫بنەمایەکی هاوڕێیانە‪ ،‬بپارێزێ(‪ .)٤٣‬هەروەها کە ئاماژە پێکرا‪ ،‬کتێبی نووسەرە ناوخۆیییەکانی رۆژاوای‬ ‫کوردستان‪ ،‬بۆ یەکەمین کەڕەت لە ‪١٩٨٠‬کاندا بڵاوکراونەتەوە‪.‬‬ ‫‪ ٢.٣.٢.٢‬نێوان ساڵەکانی ‪ ١٩٩١‬و ‪٢٠٠٠‬‬  
  ‫بە وتەی هەندێک لە نووسەرە کوردەکان لە رۆژاوای کوردستان‪ ،‬رژێمی سووریا بۆ هەڕەتێک پاش‬ ‫داڕووخانی یەکێتی سۆڤیەت لە ‪١٩٩١‬دا لەگەڵ کوردەکان بە رەوتێکی نەرمونیانانەوە ئاکاری کرد‪،‬‬ ‫هەڵبەت بێ ئەوەی گۆڕانکارییەکی دەستووری رووی دابێ(‪ .)٤٤‬ئەو دەرفەتە بە هاوکات بوون رەگەڵ‬ ‫پەرەستاندنی بزووتنەوەی نەتەوەییی کوردەکان لە باشوور و باکووری کوردستان و هەروەها گەشەکردنی‬ ‫ئەژماری گۆڤارە کوردییەکان لەو ناوچەیانە و ئەورووپا‪ ،‬کارگێرییەکی چاکی لە سەر لەچاپدرانی کتێب‬ ‫لە سووریا و لوبنان لە ‪١٩٩٠‬کاندا دانا‪ .‬بۆ نموونە‪ ٣ ،‬کتێبان لە ‪١٩٧٠‬کان‪ ٢٠ ،‬کتێبان لە ‪١٩٨٠‬کان و‬ ‫‪١١١‬ەش لە ‪١٩٩٠‬کاندا لەچاپدران‪ .‬هەروەها سەرهەڵدانی چەشنگەلێکی نوێی ئەدەبی وەکوو ژیاننامه و‬ ‫بیرەوەری لە ‪١٩٩٠‬کاندا هاتە ئاراوە‪.‬‬  
  ‫یەکەمین گۆڤارەکان لە لایەنی بەدرخانەکانەوە لە سووریا و لوبنان لە نێوان ساڵەکانی ‪ ١٩٣٢‬و‬ ‫‪١٩٤٦‬دا بڵاو کراونەتەوە‪ .‬لە پاشدا‪ ،‬بۆ فرەتر لە ‪ ١٠‬ساڵان هیچ گۆڤارێکی کوردی بڵاو نەکراونەتەوە‪ .‬دواتر‬ ‫رۆژنامەی "دەنگێ کورد" بە شێوازێکی نایاسایییەوە لە لایەنی پارتی دیموکراتی کوردستانەوە بڵاوکراوەتەوە‬ ‫کە هەر ئەوە چاپی گۆڤاری بە کوردی بەرەو قۆناغی دووهەم پێشبرد‪ .‬ئەگەرچی ئەمە شەقاوێکی‬ ‫گرینگ بوو بەڵام پاش لێکبوونەوەی بزاڤەکە وەکوو دوو بەش لە ‪١٩٦٥‬دا‪ ،‬رۆژنامەکان بەرە بەرە روویان بە‬ ‫عەرەبی نووسین هێناوە(‪.)٤٥‬‬  
  ‫ئەگەر گۆڤاری ئاگاهی ‬کە گ ساڵێک لە لایەنی مەلا حەسەنێ کورد(حەسەن هشیار) بۆ‬ ‫ماوەی ‪ ١٩‬ساڵن‪ ،‬لە ‪١٩٦٦‬ڕا هەتا ‪ ،١٩٨٤‬چاپ و کۆپی دەکرا(‪ )٤٦‬رەچاو نەگرین‪ ،‬دووهەمین رچەی‬ ‫بێدەنگی لە ساڵی ‪١٩٦٨‬دا بە لەچاپدرانی گۆڤاری گولستان‪ ‬شکا‪ .‬جگەرخوێن نڤیسیاریی ئەم گۆڤارەی‬ ‫لە ئەستۆ بوو و بە فۆتۆکۆپی بڵاو دەکرایەوە‪ .‬بە پێچەوانەی دەنگێ کورد کە رۆژنامەیەکی سیاسی بوو‪،‬‬ ‫گولستان گۆڤارێکی فەرهەنگی و ئەدەبی بوو‪ .‬لە ‪١٩٧٩‬دا گۆڤارێکی فەرهەنگی و ئەدەبیی دیکە بە‬ ‫نێوی گەلاوێژ دەستی بەکارکرد‪ .‬ئەو سێ گۆڤارانە بۆ ماوەی ‪ ١١‬ساڵن لە لایەنی پارتییە سیاسییەکانەوە‬ ‫بڵاو دەکرانەوە‪ .‬گۆڤارەکانی تر کە بە کوردی لە لایەنی پارتییە سیاسییەکانەوە بڵاوکراونەتەوە بریتین لە‪:‬‬ ‫ستێر(‪ ،)١٩٩٣-١٩٨٣‬خوناڤ‪ ،)١٩٩٥-١٩٨٦( ‬رۆژا(‪ ،)١٩٩١‬نەورۆز(‪ )١٩٩٥‬و دەنگ(‪.)٤٧( )١٩٩٥‬‬  
  ‫یەکەمین گۆڤاری کوردیی سووریا کە کەین‌وبەینێکی لەگەڵ سیاسەتدا نەبوو‪ ،‬لە پاش چاپکراوەکانی‬ ‫بەدرخانەکان‪ ،‬گورزەک گول‪ ‬بوو کە لە ‪١٩٨٩‬دا بڵاو کرایەوە و لە ‪١٩٩٢‬شدا دەستیان بە سەرداگیرا‪.‬‬ ‫ئینجا هەندێک گۆڤاری فەرهەنگی و ئەدەبیی دیکە وەکوو زانین (‪ ،)١٩٩٧-١٩٩١‬ئاسۆ(‪ ،)١٩٩٢‬پرس‬ ‫(‪ ،)١٩٩٣‬هێڤی‪ ،)١٩٩٣( ‬دەلاڤ‪ ،)١٩٩٥( ‬خوەندەڤان‪ )١٩٩٥( ‬هاتنە گۆڕێ(‪.)٤٨‬‬  
  ‫ئێستەکانێ زۆربەی ئەم گۆڤارانە چیدیکە لە چاپ نادرێن‪ .‬بەپێی زانیارییەکانی من‪ ،‬ئەو رۆژنامە‬ ‫و گۆڤارانە کە لە سووریا لە ‪٢٠٠٦‬ڕا بڵاوکراونەتە‪ :‬گولستان‪ ،‬پرس‪ ،‬نەورۆز‪ ،‬ژین‪ ،‬رۆژ و ئازادی بوون‪.‬‬ ‫سێ رۆژنامەی یەکەم‪ ،‬بە کوردین و ئەوەی دیکەش بە هەرتک زمانی کوردی و عەرەبی نووسراون‪ .‬ژین‪،‬‬ ‫رۆژ و ئازادی نێوی دوو چاپەمەنیی جیاوازن کە هەردووکشیان ئەو نێوەیان هەبووە(دوو ژین و هتد)(‪.)٤٩‬‬ ‫روونە کە ئەو گۆڤارانە کە نایاسایییانە بڵاو دەکرێنەوە‪ ،‬دەگەڵ زۆر چەڵەمە و تەنگدا کەش‌وتووش‬ ‫دەکەون‪ .‬بۆ نموونە‪ ،‬بڵاوکەرەکان بۆ پەیوەندی‪ ،‬لە سەر بەرهەمەکانیان ناتوانن نێونیشانی خۆیان بنووسن‪ .‬لە‬ ‫سەر گۆڤاری زانین ئاوا " نێونیشان"ێکم دیوەتەوە(‪:)٥٠‬‬ ‫نێونیشانی گۆڤاری زانین‪:‬‬  
  ‫سووریا – قامشلۆ – پۆستی نووسینگە()‬  
  ‫بێ ئەوەی ژمارەی پۆستیی نووسینگەکە درابێ‪ ،‬نێوی شارەکە نووسراوە‪.‬‬  
  ‫بڵاوکەرەکانی گۆڤاری گەلاوێژ وایان بۆ دەرخستم کە‪ ":‬لە بەر هەندێک هۆ‪ ،‬ناتوانین نێونیشانی‬ ‫گۆڤارەکە بنووسین‪ ،‬هەر بۆیە پۆستی نووسینگەکەمان بێ ژمارە داناوە و بۆ پەیوەندی لەگەڵ خوێنەرەکان ‫و نووسەرەکانیش ئاماژەمان بە تەلێفۆن و فاکس نەکردووە‪ .‬پەیوەندی و ئاڵ‌وگۆڕییەکان لە سەر ئەستۆی‬ ‫هاوڕێیان و بڵاوکەرەکانی گۆڤارەکەدایە‪ )...( .‬سەرەڕای تەواوی بەرهەڵستەکان‪ ،‬هیوامان هەیە گۆڤارەکە‬ ‫لە سەر پێزانین و لایەنگرییەوە‪ ،‬بەم چەشنە نوێ و هاوچەرخەوە بڵاو بێتەوە‪ .‬دەنا نڤیسیارەکان دەبێ‬ ‫خێراکارەکان بە کاغەز و پێنووسان پلکەتی بکەنەوە و بۆ شێوازی ناخۆشی کۆن هەڵگەڕێنەوە"(‪.)٥١‬‬  
  ‫‪ ٢.٣.٢.٣‬سەردەمی بەشار ئەسەد(سەرەتای سەدەی ‪٢١‬ەم)‬  
  ‫بەشار ئەسەد لە ساڵی ‪٢٠٠٠‬دا دەسەڵاتداریی سووریای پێئەسپێردرا‪ .‬یاسای دەستوور سەبارەت بە‬ ‫چاپ و بڵاو کردنەوەی پەرتووکان لەو سەردەمەدا ڕاگەیەندرا‪ .‬ئەم یاسایە خاوەنەکان و بەڕێوەبەرانی‬ ‫چاپخانەکانی ناچاردەکرد بۆ بڵاوکردنەوە و لە چاپدانی کتێبەکانیان فۆرم پڕبکەنەوە و خۆتۆمار بکەن‪.‬‬ ‫بەپێی ئەو یاسایە‪ ،‬ئەو کەسە کە بێ بەڵگە و بە بێ ڕێپێدران شتێک بڵاو بکاتەوە سزا دەدرێ‪ .‬بۆ نموونە‪،‬‬ ‫یەکێک لە چاپخانە بەنێوبانگەکان بۆ لەچاپدانی بێ بەڵگەی فەرهەنگێکی کوردی داخرا و هەروەها زۆر‬ ‫بووون ئەو کتێبفرۆشییانەش کە بۆ فرۆشتنی ڕانەگەیەندراوی کتێب بەرگرییان لێکرا‪ .‬هەر بۆیە هەندێک‬ ‫لە چاپخانەکان کە جاران کتێبی کوردییان لە چاپ دەدان وازیان لەو کارە هێنا‪ .‬ئەمە وتەی نووسەرێکی‬ ‫کوردە‪ " :‬ئەگەرچی چاپی کتێب بە کوردی جاران پێشگری لێدەکرا‪ ،‬وامان بەڕێوەبربوو کە بە پارەی زۆر‬ ‫دان و بەرتیلەوە جێبەجێ دەبوو‪ .‬بەڵام پاش ئەو یاسایە چاپخانەکان لە بەر مەترسیی سزای قورس دران‪ ،‬چیتر‬ ‫ملیان بەمەش نەدەدا"(‪ .)٥٢‬نووسەرێکی دیکەش دەڵێ‪ ":‬ڕێگایەکمان بۆ هەڵبژاردن نەبوو جگە لە هەڵاتن‬ ‫بۆ باشووری کوردستان یان هەندەران(ئەورووپا یان ستەمبۆڵ)‪ .‬لە سووریا دەست بە سەر زوانەکەمان گیراوە‬ ‫و چاپیش لێرەدا گران و ئەستەمە"(‪.)٥٣‬‬  
  ‫ئەوانەش کە لە ڕێگای وەزارەتەوە وەدووی بەڵگەی فەرمی بۆ لە چاپدانی کتێبی کوردی دەکەون‪،‬‬ ‫قەتی ناگەنێ‪ .‬بۆ نموونە‪ ،‬محەمەد حەمۆی نووسەر لە بێ ئەنجام بوونی داخوازەکەی لە وەزارەت باسی‬ ‫دەکرد(‪.)٥٤‬ڕێبازی لەچاپدانی کتێب بە کوردی تەنانەت ئێستا لە دۆخێکی پڕچەقڵ‌ودڕووتریشدایە‪.‬‬  
  ‫‪ ٢.٣.٢.٣.١‬پاش ڕووداوەکانی قامشلۆ‬  
  ‫هەروەها کە پێشتر باس کرا‪ ،‬پاش ئاژاولەی نێوان کوردەکان و عەرەبەکان لە قامشلۆ لە ‪ ١٢‬مارسی‬ ‫‪ ،٢٠٠٤‬و دوای سەردەمی لەتم و زۆرکارییەوە‪ ،‬تەنیا ‪ ٤‬کتێبان لە چاپ دراون‪ .‬پاش ساڵی ‪ ١٩٩٠‬ئەمە‬ ‫نەویترین ئاستی ئەژماری کتێبی لەچاپدراوی ساڵانە لە سووریا و لوبنان بووە‪.‬‬  
  ‫بە وتەی هەندێک لە نووسەرە کوردەکان‪ ،‬دەو ساڵەدا دامرکاندنی خاوەنەکانی چاپخانەکان زۆرتر‬ ‫بووەوە‪ .‬ژمارێک لەو خاوەنانەش کە بۆ چاپی کتێبی کوردی پارەیەکی زۆرتریان دەدا کشانەوە و چیدیکە‬ ‫نەیانوێرا واشبکەن‪ .‬پێشتر‪ ،‬بە تایبەت لە ‪١٩٩٠‬کاندا‪ ،‬هێزی داسەپاندن هێند زەبەند نەبوو‪ ،‬پۆلیس لە سەر‬ ‫نەختێک شت چاوی دەچووقاند‪ .‬بە گوێرەی قسەی نووسەرێک‪ ،‬لە دوای رووداوەکانی قامشلۆەوە‪،‬‬ ‫گۆڕانکارییەک لە ئاکاری بڕێک لە خاوەنی چاپخانەکان سەبارەت بە کوردەکان دەبیندرا‪ .‬ئەوان دەیانکوت‪:‬‬ ‫"ئێوە‪ ،‬کوردەکان‪ ،‬لەگەڵ ئامریکایییەکاندان‪ .‬ئێوە گەرەکتانە وڵاتەکەمان پارچە پارچە کەنەوە"‪ .‬هەر ئەو‬ ‫نووسەرە دەگێڕێتەوە " رژێم کوردەکانی لە چاوی عەرەبەکاندا ناحەزتر کردووە"(‪ .)٥٥‬رەنگە ئەمە دەستکەوتە‬ ‫نوێیەکەیان بێ!‬  
  ‫توندوتێژی و داساکاندن ترس و دڵەڕاوکێی بۆ کوردەکان بە خەڵات هێنابوو و زۆر جارانیش هەبوو‪،‬‬ ‫کوردەکان بۆ خۆیان چاپکراوە کوردییەکانیان لە ترسان لە نێو دەبردن‪ .‬ژنێکی شاعیر دەڵێ‪ ":‬ئەو دەم کە‬ ‫خەباتگێڕە کوردەکان لە ‪٢٠٠٤‬دا گەیشتنە عەفرینێ‪ ،‬دەسەڵاتدارەکان دەستیان بە پشکنینی خانووبەرەی‬ ‫خەڵکی نابوو‪ .‬وە دووی "بەڵگە"ی دژ بە خەڵکی دەگەڕان‪ .‬بۆیە خێزانی منیش ‪ ٢٠٠‬پێکهاتوو لە‬ ‫هەڵبەستەکانم کە لە ماڵێدا کۆم کردبوونەوەی لە بن عەرز حەشاردنەوە"‪.‬‬  
  ‫‪ ٢.٤‬ئەژماری لەچاپدان و چەشنانی ئەدەبیی کتێبانی لەچاپ‌دراو لە سووریا و لوبنان‬  
  ‫لە نووسراوە پێشووەکاندا ئاماژەمان کرد کە لە عەزرەتی سزادران و بۆ فێڵ‌وفەتەر کردن لە پۆلیسان‪،‬‬ ‫خاوەنی چاپخانەکان و نووسەرەکان‪ ،‬لوبنان(بەیرووت)یان وەکوو وڵاتی لە چاپدانی زۆرترین ئەژماری کتێبان‬ ‫لە سووریا دەناساند‪ .‬لە راستیدا بە دەگمەن هەڵدەکەوێ کتێبێکی کوردی لە لوبنان(بەیرووت) چاپ بکرێ‪.‬‬ ‫کۆکراوەی کتێبە لەچاپدراوەکانی سووریا و لوبنان لە سەر ریزی مێژووی لەچاپدران لە خوارەوە دانراوە‪:‬‬  
  ‫ئەمەش کتێبانی چاپکراو لە سووریا و لوبنان بەپێی بابەت و چەشنی ئەدەبییانەوەیە‪.‬‬ ‫‪ ‫هەروەها کە دەبینن‪ ،‬فرەتر لە نیوەی چاپ کراوەکان(‪ )%٥٠.٩‬هەڵبەستن‪ .‬تا ئەو رادەیە بیزانم‪٩ ،‬‬ ‫کتێبان لەوانە‪ ،‬وەرگێڕاوەن کە شەشیان لە عەرەبییەوە هێندراونەتە سەر کوردی‪ .‬لانی کەم ‪ ٦‬کتێبی عەرەبی‬ ‫هەن کە بە رێنووسی لاتین نووسراونەتەوە‪.‬‬  
  ‫‪ ٢.٥‬راگەیاندنەکانی کتێب و پێداچوونەوەکان‬  
  ‫راگەیاندنەکانی کتێب بە کوردی دەتواندرێن لەو گۆڤار و رۆژنامەگەلە کە لە لایەنی کوردەکانەوە‬ ‫بڵاو دەکرێنەوە یان لە سەر ماڵپەڕەکانیاندا ببیندرێنەوە‪ .‬کورتە زانیارییەک سەبارەت بە چاپکراوەکان دەگەڵ‬ ‫رووپەڕی کتێبەکان یان خشتەی بەرهەمە نوێیەکان‪ ،‬هەروەها وتووێژ لەگەڵ نووسەرە کوردەکانیش لەوێدا‬ ‫دادەنرێن‪ .‬جێی ئاماژەیە کە پارەیەک بۆ راگەیاندنی کتێب یان سازکردنی کەتەلۆگ نادرێ‪.‬‬  
  ‫‪ .٣‬چاپی کتێبی کوردی لە سووریا و لوبنان‬  
  ‫‪ ٣.١‬بڵاوکەرە کوردەکان‬  
  ‫لە سووریا تەنیا بە هەندێک لە کتێبە کوردییەکان بۆ لەچاپدران و بڵاوکرانەوە رێدراوە کە باشتر وایە‬ ‫ئەوەش هەر بە هەڵاوێر بزانین‪ .‬جگە لەوانە‪ ،‬هیچ چاپخانە و بڵاوکەرەوەی یاساییی کتێبی کوردی هەبوونی‬ ‫نییە‪ .‬بە رەچاونەگرتنی پەڕتووکە ئاماژە پێکراوەکان‪ ،‬کتێبە کوردییەکان نێوی لەچاپدەریان رەگەڵ نەبووە‬ ‫یان بشبووبێ نێوی چاپخانەگەلێکیان لەگەڵدا بووە کە راست نین‪ .‬زۆربەی کتێبەکان لە باتی سووریا‪،‬‬ ‫بەیرووتیان وەکوو شوێنی لە چاپدران نێو بردووە‪ ،‬هەر بۆیە ناتواندرێ روون بکرێتەوە کە کێهە کتێب لەڕاستیدا‬ ‫لە کوێ لەچاپدراوە‪ .‬لە سەر بڕێک لە کتێبە کوردییەکان‪ ،‬ئەو نێوانەم وەکوو نێوی چاپخانە دیونەتەوە‪:‬‬‬‬  
  ‫هەروەها لە سەرێ دەبینن‪ ،‬چاپخانەی گۆڤاری ئاسۆ‪ ،‬چاپخانەی گۆڤاری زانین و چاپخانەی‬ ‫گۆڤاری زەڤی نێوەکانیان لە گۆڤارە کوردییەکانیانەوە وەرگرتووە‪.‬‬ ‫لە سەر چوار کتێبی کوردی نێوی ئەم چاپخانەگەلەم دیونەتەوە‪:‬‬ ‬‬ ‫هەندێک لەم چاپخانەگەلە راستەقینەن و ئەوەی دیکەش نە‪ .‬بۆ نموونە‪ ،‬چاپخانەیەک بە نێوی‬ ‫فڕۆکە هەر نییە‪.‬‬  
  ‫‪ ٣.٢‬چاپخانەکان و چاپ کردن‬  
  ‫چاپ و بڵاوکردنەوەی کتێب لە سووریا بەپێی یاسای ژمارە ‪ ٥٠‬ی دەستوور‬ی ‪ ٢٢‬ئەیلوولی‬ ‫‪٢٠٠١‬ەوە دارێژراوە‪ .‬بەگوێرەی بەندی ‪ ،٦‬خاوەنان و بەڕێوەبەرانی چاپخانەکان دەبێ هەموو شتێک سەبارەت‬ ‫بە چاپکراوەکانیان بە پێی مێژووی لەچاپدان دەگەڵ بابەت‪ ،‬نێوی نووسەر(ەکان) و ئەژماری لە چاپدران‬ ‫تۆمار بکەن و رایبگەیەنن‪ .‬هەروەها دەبێ کتێبەکانیان بە بەڕێوەبەریی گشتی و هێزە دادوەرییەکان پێشان دەن‪.‬‬ ‫لەچاپدەرەکان دەبێ بە پێی بەندی ‪ ٧‬لە رۆژی چاپدا کۆپیگەلی تەواوی کتێبەکانیان‪ ،‬لەتەک زانیارییەکان‬ ‫سەبارەت بە بابەت‪ ،‬نووسەرەکان‪ ،‬وەرگێڕەکان و ئەژماری لە چاپدران‪ ،‬بە وەزارەتی زانیاری(وزارت اإلعالم)‬ ‫بگەیەنن‪ .‬دیارە کە ئەم کۆپیگەلە بۆ سانسۆرکردنی پێش لە چاپ پێویستن و هەروەها هەلێکە بۆ وەزارەتی‬ ‫زانیاری کە بتوانێ بەرانبەر بوونی دەستنووسە ناردراوەکان لەگەڵ کۆپیی کتێبەکە هەڵسەنگێنێ‪ .‬بۆ هەر‬ ‫کتێبێک کە ویست لە سەر چاپی بێ‪ ،‬دەبێ لەچاپدەرەکە لە لایەنی وەزارەتی زانیارییەوە رێی‌پێدرابێ‪ .‬شەش‬ ‫کۆپی لە دەستنووسەکانی هەر کتێبێک دەبێ بۆ وەزارەتی زانیاری بنێردرێ‪ .‬ماوەی بەڵگە وەرگرتن لە‬ ‫وەزارەت بە پێی کتێب دیاری دەکرێ؛ گاهەز نێوان حەفتەیەک تا شەش مانگان دەخایێنێ(‪ .)٥٦‬بە وتەی‬ ‫هەندێک لە نووسەرە کوردەکان‪ ،‬لە کاتێکدا باسی کتێبێکی کوردی دێتە ئاراوە‪ ،‬ئەو پێچ‌وفلووچانە پەکیان‬ ‫دەکەوێ! کتێبە کوردییەکان هەر ئەگەر گەیشتنە وەزارەتی زانیاری رادەوەستێندرێن‪ .‬سەرەڕای هەموو ئەو‬ ‫پێداویستیگەلە کە لە سەرێ گوتران‪ ،‬لەچاپدەرەکان دەبێ کورتە باسێکیش سەبارەت بە ناوەڕۆکی کتێبەکە‬ ‫بە عەرەبی بنووسن‪ .‬وەزارەتی زانیاری زۆر جار بە داواکاریی لەچاپدانی کتێبی کوردی وڵام ناداتەوە‪.‬‬ ‫تەنانەت ئەگەر داواکارییەکە زۆریش پەلەی لێبکرێ‪ ،‬وڵامی وەزارەت پاش چەند مانگانێک وەردەگیردرێ‬ ‫و بۆ ئەوەی کە لە کۆڵی داواکارییەکە ببنەوە دەنووسن‪ " :‬کتێبەکە گونجاو نییە" یان " لێزانێکی زمانی‬ ‫کوردیمان بۆ هەڵسەنگاندنی کتێبە کوردییەکان نییە"‪ .‬نووسەر و لەچاپدەرە کوردەکان بۆ خۆیان بە باشی‬ ‫ئەمانە دەزانن‪ ،‬بۆیە وەدووی رێگا نایاسایییەکانەوە دەکەون‪ .‬با یاسایەک بۆ پێشگری لە چاپ و بڵاوکرانی‬ ‫کتێبە کوردییەکانیش لەڕاستیدا نەبێ‪ ،‬هەر جۆرێک بێ وەزارەت رێیان ناداتێ‪ .‬هەموو ئەو نووسەرە‬ ‫کوردانە کە ئەمن دەگەڵیان قسەم کردووە گوتوویانە کە لە سووریا زۆربەی یاساکان تەنیا لە سەر لاپەڕە‬ ‫یاسان و بەڕێوە نابرێن‪ .‬یەکێک لەو نووسەرانە دۆخەکە وا راڤە دەکا‪ ":‬یاسا لێرە وا ناسراوە‪ :‬ئەو شتە کە‬ ‫بۆچوونی بزاڤی دەسەڵاتداری بەعس تووشی دوورەنگی بکا بەربەست دەکرێ و ئەوەش نەیکا رێیپێدەدرێ‪.‬‬ ‫بۆ نموونە‪ ،‬کەسێک پێش لەوەی ببرێتە دادگا‪ ،‬دوور نییە چەند ساڵانێک بەندبکرێ‪ .‬دەگەڵ دەسەڵات لە‬ ‫مشت‌ومڕداین‪ ،‬بەڵام هەمیشە ئێمە تووشی کوێرەوەری و کۆڵەواری دەبین‪ .‬کاربەدەستانی حکوومەت بە‬ ‫کەیفی خۆیان دەتوانن یاسا دانەبەزێنن‪ .‬هەر بۆیە ئەگەر یاسایەکی نوێ لە سووریا دادەمەزرێندرێ‪ ،‬خەڵک‬ ‫دەڵێن‪ ":‬بیبیسە و هیچت هیوا پێ نەبێ‪.)٥٧(".‬‬  
  ‫هەروەها کە پێشتر باس کرا‪ ،‬ژمارێکی کەم لە نووسەران هەبوون کە لە رێگای یاسایییەوە توانیویانە‬ ‫کتێبەکەیان لەچاپ دەن‪ .‬نێزیکی دە کتێبانم دۆزیونەتەوە کە لە سووریا لە رێگای یاسایییەوە بڵاوکراونەتەوە‪.‬‬ ‫زۆربەی ئەو کتێبانەش یان کتێبی زارۆکانن یان کتێبانێکی پەیوەندیدار لەگەڵ فۆلکلۆرن و زۆربەیان بە‬ ‫دوو زوان‪ ،‬کوردی و وەرگێڕاوێکی عەرەبی نووسراون‪ .‬نووسەرەکان دەڵێن کە هەر ئەو دەم کوردێک لە‬ ‫وەزارەت کاری دەکرد کە رێپێدان بۆ لەچاپدانی کتێبە کوردییەکانی بۆ حکوومەت هەڵدەسەنگاند‪ .‬لە سەر‬ ‫فەرمان و رای وی‪ ،‬کتێبەکان دەیانتوانی لە باری یاسایییەوە رێیان پێبدرێ و دەکرا لە کتێب فرۆشییەکاندا‬ ‫فرۆشرابان(بۆ نموونە لە دەمیشق‪ ،‬حەلەب‪ ،‬قامشلۆ‪ ،‬عاموودە ‪ ،‬دێرک و تربەسپی) یان بە پۆست بۆ دەرەوەی‬ ‫وڵات ناردرابان‪.‬‬  
  ‫جگە لەو بەرهەمانە کە بۆ لەچاپدران رێیان پێ دەدرا‪ ،‬کتێبە کوردییەکان بە شێوازێکی نایاسایییەوە‬ ‫لە چاپخانەکاندا لە چاپدەدران یان کۆپی دەکران‪ ،‬کۆ دەکرانەوە و بڵاویان دەکردنەوە‪ .‬ئەژماری لەچاپدانی‬ ‫کتێبە کۆپی کراوەکان زۆرکات کەم بووە‪ .‬بۆ نموونە‪ ،‬محەمەد حەمۆ‪ ،‬کە جگە لە کتێبەکانی خۆی‬ ‫کتێبی دیکەی نووسەرانیشی لە چاپ داون‪ ،‬دەڵێ نێزیکی ‪ ٤٠‬کتێب و گۆڤاری بە بابەتی جۆراوجۆرەوە‬ ‫کۆپی کردوون و فرۆشتووین کە لە هەر یەکیان ‪ ١٥،٢٠‬یان ‪ ١٠٠‬کۆپیی ساز کردووە؛ کە ئەو ئەژمارە‬ ‫دەفرۆشدران‪ ،‬کۆپییەکی زۆرتری ساز دەکردەوە‪ .‬بۆ نموونە‪ ،‬ئەژماری لەچاپدانی سەرجەم هەڵبەستەکانی‬ ‫جگەرخوێن گەیشتووەتە ‪ ٥٠٠‬کۆپی‪ ،‬تەواوی تەوەرەکانی گۆڤاری هاوار ‪ ١٣٠‬کۆپییان هەبووە‪ .‬هەروەها‬ ‫هەندێک لە بابەتەکانی گۆڤاری چیا و نوودەم‪‬ی بە کۆپی لەچاپداون(‪.)٥٨‬‬  
  ‫نووسەرێکی دیکە کە نایاسایییانە لە ‪١٩٨٥‬ڕا چەند کتێبانی بە کوردی لەچاپداون یان هاریدەدەری‬ ‫لەچاپدانیان بووە‪ ،‬سەبارەت بە ڤەکۆلیی چەند جارانەی پۆلیس وای بۆ کۆراندمەوە‪ ":‬لە ‪١٩٨٥‬دا‬ ‫چاوپێکەوتنێکم رەگەڵ خاوەنی چاپخانەیەک لە دەمیشق رێکخست‪ .‬کوردەکانی زۆر خۆش دەویست و‬ ‫بۆ لەچاپدانی نهێنییانەی کتێبی کوردی بەرقەوڵ بوو؛ دواتر زۆر کتێب‪ ،‬گۆڤار و رۆژنامەی بە کوردی‬ ‫لەچاپدان کە منیش بۆ حەلەب‪ ،‬قامشلۆ‪ ،‬حەسیچە‪ ،‬عاموودە‪ ،‬دێرک و سەرێکانیم دەناردن‪ .‬پاش چەند‬ ‫ساڵان هەر لەو چاپخانەیەدا چاوم بە کوردێک کەوت کە دوایی زانیم بۆ پۆلیسان کاری دەکرد‪ .‬کەمتر‬ ‫لە دە رۆژان چالاکییەکانیان بۆسۆ کردین و چاپخانەکەیان پێ داخستین؛ خاوەنەکەش بۆ پێشگری لە‬ ‫شوێنکەوتنی یاسایی دەبا بەرتیلی بە پۆلیسان دابا‪ .‬ئەمنیش پاش چەند مانگان خۆ حەشاردنەوە لە ناویسان‬ و بن ماڵان‪ ،‬قۆڵبەست کرام‪ .‬پۆلیس تووشی خاوەنی چاپخانەکەی کردم‪ .‬لە سەرینی پیاوچاکییەوە گوتی‬ ‫نامناسێ و یەکەم جارە کەسێکی وەکوو من دەبینێ‪ ،‬بۆیە بەریان دام (‪ .)...‬ئەمن فلسێکم لە کتێبان دەست‬ ‫نەکەوتبوو بەڵام لە چاپی کتێبەکان بەشدار بووبووم‪ .‬ئامانجم پاراستن و بڵاوکردنەوەی کتێبی کوردی بوو‬ ‫و گەرەکم بوو خزمەتی فەرهەنگی کوردیم کردبێ‪ .‬بیری قازانج و زیانم قەت نەدەکردەوە"(‪.)٥٩‬‬  
  ‫بە گوێرەی وتەی نووسەرەکان‪ ،‬هەندێک لە خەڵک لە باری ئابوورییەوە هاریدەدەریان بووون و بۆ‬ ‫لەچاپدانی کتێب پارەیان دەدانێ‪ ،‬ئەگەرچی ئەژماری وەها کەسانێکیش زۆر کەم بووە‪.‬‬  
  ‫هۆرتەوبەرەی چاپی ئۆفسێتی سێ کتێبی بڵاوکراو لە ‪٢٠٠٥‬دا لە لایەنی دلاوەرێ زەنگی‪‬ەوە(‪،)٦٠‬‬ ‫دەتوانێ لەگشتیدا وێنەیەکی باش لە نرخی چاپی کتێبی کوردی بێ‪:‬‬  
  ‫ئەگەرچی لە دەمیشق و حەلەب چاپخانە هەیە‪ ،‬بەڵام لەو شارە سوورییانە کە کوردیان لێ نیشتەجێن‬ ‫چاپخانەیەک نادۆزرێتەوە‪ .‬زۆربەی کتێبە کوردییەکان لە دەمیشق لە چاپ دراون و هەندێکیشیان لە‬ ‫حەلەب‪ .‬لە سەر هەندێک لە کتێبەکاندا نێوی شاری قامشلۆ نووسراوە بەڵام زۆر کات ئەمانەش هەر‬ ‫کۆپی کراون(‪.)٦١‬‬  
  ‫لە زۆربەی ئەو کتێبە کوردییانە کە لە سووریا لەچاپ‌دراون‪ ،‬لە هەموو تێکنیکانی پێش‌لەچاپ‬ ‫وەکوو دانانی پەراوێز‪ ،‬پێڕست و هتد کەڵک وەرناگیردرێ‪.‬‬  
  ‫‪ ٣.٣‬ئەژماری لە چاپدان‬  
  ‫ئەژماری لەچاپدرانی ئەو ‪ ٣٦‬کتێبە لەپاش پرسیارکردن لە نووسەرەکانیان بەم چەشنە راگەیەندرا‪:‬‬  
  ‫هەروەها کە دیارە‪ ١٢ ،‬کتێبان لەو ‪ ٣٦‬کتێبە(‪ )%٣٣.٣‬ئەژماری لەچاپدانیان ‪ ١٠٠٠‬کۆپی بووە و ‪٦‬‬ ‫کتێبانیش(‪ )%١٦.٧‬ئەژماری لەچاپدانیان ‪ ٥٠٠‬کۆپی بووە‪ .‬ئەژماری لەچاپدانی کتێبی کوردی زۆر جار‬ ‫لە نێوان ‪ ٤٠‬تا ‪ ٢٠٠٠‬کۆپی لە گۆڕاندایە‪ .‬جێی ئاماژەیە کە ئەژماری لە چاپدانی کتێب بە عەرەبی لە‬ ‫سووریا زۆر کات ‪ ١٠٠٠‬دانەیە(‪ .)٦٢‬بۆ زانیاریی خۆتان‪ ،‬چاپی یەکەمی ‪ ٢٣‬کتێب لەو کتێبە کوردییانە‬ ‫کە لە سەرێ ئەژماری لەچاپدانیان باس کراوە‪ ،‬فرۆشراوە‪.‬‬  
  ‫بڕیار نییە لەم لێکۆڵینەوەیەدا تیشک بخرێتە سەر هەر زانیارییەک سەبارەت بە ئەژماری لەچاپ‬ ‫دانی گۆڤارەکان‪ .‬لە کۆپییەکی گۆڤاری گەلاوێژ کە لە ساڵی ‪١٩٩٢‬دا لەچاپ دراوە‪ ٢٥٠٠ ،‬وەکوو‬ ‫ئەژماری لە چاپدان نێوبراوە و لە مەڵبەندەکانی چیایێ کورمانج‪ ،‬کۆبانی‪ ،‬جزیر‪ ،‬حەلەب و دەمیشق بڵاو‬ ‫کراوەتەوە(‪.)٦٣‬‬  
  ‫‪ ٣.٤‬بڵاو کردنەوە و فرۆشتنی کتێب‬  
  ‫‪ ٣.٤.١‬کتێبفرۆشییەکان‬  
  ‫ژماری کتێبانێک کە بتوانن لە کتێبفرۆشییەکاندا ئازادانە بڵاوبکرێنەوە لەگەڵ ئەو کتێبانە کە‬ ‫لە رێگای یاسایییەوە لە چاپ دراون هاوڕێژەیە‪ .‬لە ‪١٩٩٠‬کاندا هەندێک لەو کتێبفرۆشییانە کە خاوەنی‬ ‫کوردیان هەبوون‪ ،‬نایاسایانە کتێبیان دەفرۆشت‪ .‬بۆ نموونە‪ ،‬لە حەلەب هەندێک کتێب لە کتێبفرۆشیی خانی‬ ‫ئی عەلی جەفەر‪ ‬و کتێبفرۆشیی بەدرخان‪ ‬ئی محەمەد حەمۆ فرۆشراون‪ .‬عەلی جەفەر دواتر لە ئەڵمانێ‬ ‫نیشتەجێ بوو‪ .‬ئەمەش بەسەرهاتی محەمەد حەمۆی شاعیرە‪:‬‬  
  ‫"ئەو دەمی کە لە کتێبفرۆشییەک لە حەلەبێ بووم‪ ،‬پۆلیس جاروبار دەهات و دەیپشکنیم‪ .‬لە ‪١٩٩٥‬دا‬ ‫باڵبەستیان کردم‪ .‬پۆلیسان ئەشکەنجەیان دەدام و بەتەما بوون بۆ دەزگەی ئەمنیی سووریا سیخوڕی بکەم‬ ‫و زانیارییان بۆ خڕکەمەوە و وەکوو کوردێک لە بزاڤانێک وەکوو پارتیا هەڤگرتنا گەلێ کورد‪ ‬یان پارتیا‬ ‫یەکتیا دەمۆکراتیا کورد‪ ‬بەشدار بم‪ .‬پێیان گوتم ئەگەر بە قسەیان کەم مووچەیەکیشم تەرخان دەدەنێ‪.‬‬ ‫ملم نەدا‪ .‬دوو ددانانم لە کاتی ئەشکەنجەدا شکان‪ .‬پاشان لە بەندیخانەیەکی کاولی ئەرتەشیدا بێ هیچ‬ ‫لێپرسینەوەیەک کوت‌ودوستاخ کرام‪ .‬پۆلیس پێشتر دوو کوردی لوبنانی بە کتێبانێکی پەیوەندیدار لەگەڵ‬ ‫کوردەوە قۆڵبەست کربوون‪ .‬ئەوانیش هەر بۆ ئەو بەندیخانەیە هەڵگوێسرابوونەوە و بۆ حەوت مانگان لەوێ‬ ‫راگیرکران و دواتر کە زانیان ئەمنیش بە بۆنەی کتێبەوە گیراوم و ‪ ٧٠٠‬کتێبانم پێ بوون‪ ،‬زگیان پێم سووتا!‬ ‫گوتیان‪ " :‬ئەگەر دوو نەفەران بۆ دوو کتێبان هەر کامیان ‪ ٧‬مانگان لە بەندیخانە نیشتەجێ دەکرێن‪ ،‬رەنگە‬ ‫بۆ ‪ ٧٠٠‬کتێبان‪ ،‬تەنانەت ئەگەر نەوەکانی نەوەکانیشت لە بەندیخانەدا بمێننەوە هەر بە حکوومەت قەرزدار‬ ‫دەمێنییەوە!‬  
  ‫بە هۆی فرۆشتنی کتێبی کوردی‪ ،‬کتێبفرۆشییەکەم لە ‪١٩٩٧‬دا داخرا‪ .‬لە ‪ ١٩٩٩‬دیسانەوە‬ ‫قۆڵبەستیان کردم‪ .‬ئەو جار بە تاوانی لەچاپدانی کتێب‪ .‬لە پاش مانەوەم لە نێو بەندێکی تایبەتی بۆ ‪٢٥‬‬ ‫رۆژان‪ ٦ ،‬مانگی دیکەشیان لە بەندیخانەدا پێ رابردم‪ .‬یەکێک لە بەڕێوەبەرەکان پێی گوتم " تاوانەکەت‬ ‫ئێکجار قورسە‪ .‬دە بزاڤی نایاساییی کوردی لەو سووریایەدە هەن کە داواخوازیی مافە فەرهەنگییەکانیان‬ ‫دەکەن‪ ،‬بەڵام ئەتۆ خەریکی مافخوازی بۆ خۆت دەکەی‪ .‬خەریکی ئەوەکی لە قسە و گوتارەکانی ئەواندایە‬ ‫بەڕێوە دەبەی!"‪.‬‬  
  ‫لە ساڵی ‪٢٠٠٠‬دا دیسانەوە قۆڵبەست کرام و بۆ ‪ ٣‬رۆژان بەندکرام‪ .‬وێڕای ئەو هەموو هەڕەشەوگوڕەشەیە‪، ‫هەر کەڕەتێک بەریان دەدامەوە دیسانەوە دەچوومەوە سەر کتێبفرۆشییەکەم و کتێبی کوردیم دەفرۆشتنەوە‪.‬‬ ‫لەئاکامدا کە پۆلیس دیسانەوە لە ‪٢٠٠١‬دا قۆڵبەستی کردمەوە‪ ،‬وایان نانەشوێن کردم کە کتێبفرۆشییەکەم‬ ‫خزمەتی زەیۆنیستەکان دەکا‪ .‬ئیدی هەلۆمەرجەکە زۆر نالەبار بوو‪ ،‬بۆیە بە ناچار ئەگەر بەردرام هەڵاتم‬ ‫بۆ کوردستانی باشوور‪ .‬پاش چەند رۆژان لەگەڵ ژنەکەم بە تلێفۆن قسەم کرد و پێی گوتم کە پۆلیسەکان‬ ‫ماڵەکەیان سەنگ‌وسووژن کردووین و چی ئی من بووە‪ -‬کتێبەکان‪ ،‬سی‌دی‌یەکان‪ ،‬وێنەکان و نووسراوەکانیان‬ ‫داگیر کردووم‪ .‬بە دوام دەگەڕان‪ .‬گوتبوویان ئەگەر نەڕۆمەوە ژنەکەم رادەگوێزن‪ .‬دوای چەند رۆژان هێرشیان‬ ‫بردە سەر کتێبفرۆشییەکەم و چم کتێب‪ ،‬خێراکار و دەزگەی فاکس هەبوون رایانگواستبوون‪ .‬هاوڕێیەکانم‬ ‫ئامۆژگارییان کردم کە نەچمەوە سووریا چوونکینێ ئەگەری چەند کەڕەت تاوانبار بوونەوەم بۆ هەبوو؛ ئیتر‬ ‫هەر لە باشووری کوردستاندا مامەوە‪ .‬نووسەرانی دیکە وەکوو ناسر حەمسۆرۆ‪ ‬و سیابەند براهیم ‬لە سووریا‬ ‫لە بەندیخانەدا ماونەتەوە‪)٦٤(".‬‬  
  ‫سەبارەت بەو کتێبانە کە نایاسایییانە لەچاپدەدران محەمەد حەمۆ گوتی ئەوانە کە رێپێدراوبوون چاتر‬ ‫دەفرۆشران‪.‬‬  
  ‫ئەوڕۆکانێ دوو کتێبفرۆشی دیکەی کوردی لە قامشلۆدان‪ :‬بەدرخان و جوان ‪.‬‬  
  ‫ئەگەر بۆ کڕینی کتێبێک کە لە کتێبفرۆشییەکدا دەفرۆشرێ پارەی دەستبەدەست بدرێت‪،‬‬ ‫کتێبفرۆشەکە داشکانێکی‪ %٥٠-٤٠‬وەردەگرێ و ئەگەریش بە سەڵەف بێ ‪ %٢٠-١٠‬داشکانی هەیە(‪.)٦٥‬‬  
  ‫‪ ٣.٤.٢‬بڵاو کردنەوەی کتێب‬  
  ‫بڵاو کردنەوەی کتێب بە رێپێدانی وەزارەتیش پێویستی هەیە‪ .‬شێوازانی دیکە بۆ ئەو بەرهەمانە کە‬ ‫رێیانپێنادرێ هەن؛ بۆ نموونە‪:‬‬  
  ‫نووسەرەکان بۆ خۆیان کتێبەکانیان دەفرۆشن و بڵاویان دەکەنەوە‪.‬‬ ‫نووسەرەکان بە یارمەتیی هاوڕێیەکان و نێزیکەکانیان کتێبەکانیان دەفرۆشن و بڵاویان دەکەنەوە‪،‬‬ ‫بێ ئەوە پارەیەک بەو هاوڕێیانە دەن‪.‬‬ ‫	هەندێک لە نووسەرەکان کتێبەکانیان بە یارمەتیی گرووپە هەڵپەڕکێیە فۆلکلۆرەکانەوە بڵاو‬ ‫دەکەنەوە‪ .‬جاری وایە بەشێک لە قازانجەکە(نێزیکی ‪ )%٢٥‬بە کۆڕەکە دەگا‪ ،‬و جاری واشە گرووپەکان‬ ‫داواخوازانە جێبەجێی دەکەن‪.‬‬ هەندێک لە بزاڤە کوردەکانیش بە بڵاو کردنەوە و فرۆشتنی کتێبی ئەو نووسەرانەی ئەندام یان‬ ‫هۆگریانن یارمەتی دەدەن‪.‬‬  
  ‫جاروبار نووسەرەکان لەباتی فرۆشتنی کتێبەکانیان‪ ،‬لە نێوان هاوڕێیەکان‪ ،‬منداڵان و ناوەندە‬‫‪ ‫فەرهەنگییەکاندا بڵاویان دەکەنەوە‪ .‬ئەژماری کۆپیگەلێک کە بەم شێوە بڵاودەکرێنەوە‪ ،‬بە گوێرەی قسەی‬ ‫ئەو نووسەرانە کە وتووێژم دەگەڵ کردوون لە ‪ ٢٥‬تا ‪ ٤٠٠‬دانە لە گۆڕاندایە‪.‬‬  
  ‫لە ‪١٩٨٠‬کان و ‪١٩٩٠‬کاندا زۆر پۆلی فێرکاریی زمانی کوردی لە نێوان کوردەکانی سووریادا‬ ‫رێکدەخرا کە بە شێوازێکی فەرمی رێپێدراو نەبوون و زۆرتر بۆ منداڵان و تازەلاوەکان بەڕێوەدەچوون‪.‬‬ ‫هەندێک لە نووسەران‪ ،‬بە وتەی خۆیان‪ ،‬هەر بەم چەشنە سەتان کتێبی خۆیان بۆ ئەم پۆلانە بە خوێندکارەکان‬ ‫و گرووپە فۆلکلۆرەکان پێشکەش کردوون‪ .‬جاری واش بوو ئەم پۆلانە لەلایەنی نووسەرانەوە بەڕێوەدەبران‪.‬‬  
  ‫ئێستاکانێ بە هۆی مەترسیداربوون‪ ،‬کتێبی کوردی لە رێگای نامەوە نانێردرێن‪ .‬لە ‪١٩٣٠‬کان و‬ ‫‪١٩٤٠‬کاندا ناردنی کتێب بۆ دەرەوەی وڵات جێبەجێ دەکرا‪ .‬بۆ نموونە‪ ،‬بەگوێرەی ئەرشیڤی بڵاوکراوی‬ ‫گۆڤاری هاوار‪ ،‬جەلادەت بەدرخان خاوەنی ئەم گۆڤارە‪ ،‬زۆر کەسانی بۆ ئەم کارە دیاری کردبوون و بەربڵاوانە‬ ‫لە لوبنان‪ ،‬میسر‪ ،‬ئەمریکا‪ ،‬عێراق و ئێران بڵاویکردبوونەوە‪ .‬جەلادەت بەدرخان تێکۆشیبوو ئەمانە بۆ تەواوی‬ ‫ئەو شارانە کە کوردیان لێ نیشتەجێیە‪ ،‬بە تایبەت عێراق و ئێران بنێرێ(‪.)٦٦‬‬  
  ‫نووسەرێک کە ئێستا لە ئەورووپادا دەژی ئاوای بۆ گێڕامەوە‪ " :‬لە ‪١٩٩٠‬کاندا گۆڤارەکانی ئاسۆ‬ ‫و زانین و ئەو کتێبانە کە لەگەڵیان لەچاپدرابوون‪ ،‬لە سووریا جارجار لە رێگای نامەوە دەنێردران‪ .‬بۆ خۆ‬ ‫گێل کردنی کاربەدەستێک لە ناردنی کتێبە کوردییەکان بەنێوی جیاوازەوە‪ ،‬بەرتیلی درابوویێ‪ .‬شاعیرێک‬ ‫بە نێوی فەرهاد چەلەبی‪ ‬بە حاڵێک‌ودووبەڵا لە کاتی ناردنی گۆڤارێک لە رێگای پۆستەوە لە کێشە‬ ‫دەرباز بووبوو؛ هەویستبووی گۆڤاری زانین بۆ رێکخراوەی کوردیی پاریس بنێرێ و دواتریش لە سەر ئەوە‬ ‫لێیانپرسی و سوێندیان دابوو‪ .‬لە ‪١٩٩٢‬دا‪ ،‬ئەو کاتە کە ‪٢١‬‬‫ەمین ‫ژمارەی گۆڤاری ستێرمان لەچاپدەدا ‫هاوڕێیەک بە نێوی عەباس کە خەڵکی قامشلۆ بوو‪ ٥ ،‬کۆپی لە گۆڤارەکەی بۆ قامشلۆ بردەوە‪ .‬چوونکە‬ ‫لە ماتۆڕ دەخۆڕی بە بیرماندا نەدەهات کەس رێگای لێ بگرێ و بیپشکنێ‪ .‬بەداخەوە‪ ،‬پۆلیس لە حەلەب‬ ‫گۆڤارەکانی داگیرکردبوون و ئەشکەنجەیان دابوو‪ .‬لە ئاکامدا کۆڵ بوو و هێستاش هەر دەشەلێ(‪")٢٠٠٦‬‬ ‫(‪.)٦٧‬‬  
  ‫‪ ٣.٤.٢.١‬بڵاوکردنەوە لە دەرەوەی سووریا‬  
  ‫بەڕای نووسەرەکانی کوردستانی رۆژاوا‪ ،‬ناردنی کتێبی کوردی بەکۆمەڵ بۆ هەندەران جێبەجێ‬ ‫ناکرێ‪ .‬ئەگەرچی دەتواندرێ ژمارێک وەکوو خەڵات بۆ هاوڕێیان‪ ،‬نووسەران یان رێکخراوەکان لە باکووری‬ ‫کوردستان‪ ،‬لوبنان و ئەردۆن لە رێگای هاتوچووی خەڵکەوە هەڵبگوێزدرێن و چەند کتێبیکیش لە پۆستی‬ ‫بەیرووتەوە بنێردرێن‪.‬‬  
  ‫‪ ٣.٤.٣‬فرۆش‬  
  ‫جگە لە نووسەرێک‪ ،‬هەموو ئەو نووسەرانەی کوردستانی رۆژاوا کە وتووێژم لەگەڵدا کردوون‪ ،‬لە نالەباریی‬ ‫فرۆشی کتێبەکانیان باسیان کردووە و پێیان وابووە کتێبەکانیان تەواوی هۆرته‌وبه‌ره‌کانیان ناهێننەوە(‪.)٦٨ ‬‬ ‫‪ ٣.٤.٤‬نرخەکان‬  
  ‫بە گوێرەی لێکۆڵینەوەیەکی ساڵی ‪ ،٢٠٠٥‬نرخی مامناوەندی کتێبە عەرەبییە لەچاپدراوەکان لە‬ ‫لایەنی لەچاپدەرە کەسییەکان لە سووریادا ‪ ٥،٧١دۆلاری ئەمریکی بووە(‪ .)٦٩‬بەڵام بە پێی بینراوەکانی‬ ‫من‪ ،‬دەو ساڵەدا نرخی مامناوەندی کتێبە لەچاپدراوە کوردییەکان ‪ ٧٥،٨٣‬لیرەی سووری بووە(‪١،٥دۆلاری‬ ‫ئەمریکی)‪.‬‬  
  ‫‪ ٣.٤.٥‬پێشانگاگەلی کتێب‬  
  ‫جاروبار بزاڤە کوردییەکان یان کەسایەتییەکان‪ ،‬پێشانگاگەلی کتێبیان لە حەلەب و قامشلۆ رێکخستووە‬ ‫و سەبارەت بە کوردەکان و کوردستان‪ ،‬بە عەرەبی و کوردی کتێبیان بۆ فرۆش بڵاو کردوونەتەوە‪ .‬رێکخەری‬ ‫وەها پێشانگاگەلی کتێب‪ ،‬محەمەد حەمۆ دەڵێ کە لە ساڵی ‪١٩٩٤‬دا لە پێشانگایەک کە لە خانوویەکی‬ ‫چۆڵ لە حەلەبدا بەڕێوە چوو‪ ٣٧٩ ،‬کتێبانی دانابوون‪ .‬لە یەکەمین رۆژی پێشانگاکەدا بە یارمەتیی بزاڤە‬ ‫رێپێنەدراوە کوردییەکان زۆر کتێبان هاتبوونە فرۆشتن‪ .‬ئەگەرچی‪ ،‬لە دووهەمین رۆژیدا پۆلیس هێرشی بە‬ ‫سەر خانووەکە بردبوو و لێیان دابوون و کتێبەکانیان داگیر کربوون‪.‬‬  
  ‫‪ ٣.٥‬مافی چاپ و دەسحەقی مافی چاپ‬  
  ‫تا ساڵی ‪ ،٢٠٠١‬سووریا لە واژۆکەرەکانی بڕیارنامەی نێونەتەوەییی مافی چاپ نەبوو‪ .‬لە ‪٢٧‬ی‬ ‫شوباتی ‪ ،٢٠٠١‬یاسای ژمارە ‪ ١٢‬لە سەر پاراستنی مافی چاپ‪ ‬پەسەند کرا کە بەم چەشنە مافی چاپی‬ ‫نووسەرێک لە ماوەی ژیانیدا و تەنانەت بۆ ‪ ٥٠‬ساڵان پاش مەرگی دەپارێزرێ(‪.)٧٠‬‬ ‫نووسەرە کوردەکان لە سووریا بۆ خۆیان کتێبەکانیان لەچاپ دەدەن و مافی چاپ هەر هەبوونی‬  
  ‫نییە‪ .‬بۆ نموونە نووسەر‪ ،‬دلاوەر زەنگی‪ ،‬ماوەیەک پاش مارەبڕینەکەی‪ ،‬کەل‌وپەلی ماڵەکەی فرۆشتبوون و‬ ‫پارەکەی بۆ لەچاپدانی یەکەمین بەرهەمی هەڵبەستی تەرخان کردبوو‪ .‬بۆ خۆی دەڵێ‪" :‬هەموو کەسێک‬ ‫لێرە ئەم رووداوەیە دەزانێ"‪ ،‬دەشڵێ‪ " ،‬بە هۆی ئەم رووداوەیە‪ ،‬پێنج مانگان پاش ژن‌هێنانەکەم‪ ،‬خێزانەکەم لێم‬ ‫قەڵس بوو و گەڕایەوە ماڵە بابی‪ .‬دوو مانگی نەخایاند ژیانەکەمان تێک درا‪.)٧١(".‬‬  
  ‫‪ ٣.٦‬دزیی ئەدەبی‬  
  ‫هەموو کاتێک کتێبانێک لەلایەنی ئەو نووسەرانە کە بۆ دەرەوەی وڵات کۆچ دەکەن یان هەندێک‬ ‫لەوانە کە کۆچی دوایی دەکەن‪ ،‬دیسانەوە لە رێگای فۆتۆکۆپییەوە لەچاپ دراونەتەوە و لە سووریا بێ‬ ‫ئاگاداریی خاوەنی مافی چاپەکە‪ ،‬بڵاو کراونەتەوە‪ .‬ئەو کەسانەی ئەم کارە دەکەن دەڵێن بە مەترسییەوە وا‬ ‫دەکەن و بۆ قازانج نییە بەڵکەم بۆ هەستی نیشتمانپەروەرییە‪.‬‬  
  ‫‪ISBN ٣.٧‬‬ ‫سووریا لە سیستەمی ‪ ISBN‬دا نەناسێندراوە‪ ،‬بۆیە زۆربەی ئەو کتێبانە کە بە عەرەبی یان کوردی‬ ‫بڵاو دەکرێنەوە بێبەری لە ‪ ISBN‬ن‪ .‬هەندێک نووسەر ‪ ISBN‬لە لوبنانەوە وەردەگرن(‪.)٧٢‬‬ ‫‬ ‫‪ .٤‬خوێنەرەکانی کتێبە کوردییەکان و هۆگرەکانی کتێبخانەکان لە سووریا‬  
  ‫پێش لەوەی کە بە وردی ئەم بابەتە وەرد دەینەوە‪ ،‬دەبێ بێژم تا ئێستە هێچ توێژینەوەیەکم لە سەر‬ ‫ئاستی خوێندەواریی کتێبی کوردیی کوردستانی رۆژاوا نەدۆزیوەتەوە‪.‬‬  
  ‫‪ ٤.١‬خوێندەواری بە کوردی‬  
  ‫ئەگەرچی شێوەزارانی جۆربەجۆر لە باکوور‪ ،‬باشوور و رۆژهەڵاتی کوردستاندا قسەیان پێ دەکرێ‪ ،‬لە‬ ‫کوردستانی رۆژاوا تەنیا زاراوەی زازایی باوە‪ .‬هەروەها پێشتر گوترا‪ ،‬نووسەرە کوردەکانی کوردستانی رۆژاوا‬ ‫بۆ نووسین لە رێنووسی لاتین کەڵک وەردەگرن‪ .‬ئەگەرچی ئامارێکی راستمان لە دەستدا نییە‪ ،‬دەگەڵ ئەو‬ ‫رامیار و نووسەرە کوردانەی سووریا کە قسەم کرد‪ ،‬وایان دەرخست کە بە هۆی ئەوە کە رێنووسی عەرەبی‬ ‫لە سووریا فەرمییە و لە تەواوی قۆناغەکانی خوێندکاریدا کەڵکی لێوەردەگیردرێ‪ ،‬بە دەگمەن هەڵکەوێ‬ ‫کەسانێک بتوانن کوردی بە رێنووسی لاتین وەنووسن و وەخوێننەوە‪.‬‬  
  ‫‪ ٤.٢‬کتێبخانەکان لە سووریا و بڵاوکراوە کوردییەکان‬  
  ‫کتێبخانەی نەتەوەیی‪ ‬لە دەمیشق بە نێوی ئەلئەسەد لە ‪١٩٨٤‬دا دامەزرا و سووریا بەم چەشنە چووە‬ ‫نێو سیستەمی یاسای سپاردن‪ .‬بە گوێرەی بەندی ‪ ١٧‬ئەم یاسایە‪ ،‬لە هەر چاپکراوەیەکی سوورییەکان لە‬ ‫سووریا یان دەرەوەی وڵات‪ ،‬پێنج کۆپی دەبێ بۆ ئەم کتێبخانەیە بنێردرێ(‪.)٧٣‬‬  
  ‫بە پێی قسەی ئەو نووسەرە کوردانە کە لە رۆژاوای کوردستاندا قسەم لەگەڵدا کردوون‪ ،‬جگە لە‬ ‫هەندێک فەرهەنگی کوردی‪-‬عەرەبی لە کتێبخانەکەی ئەلئەسەد نەبێ‪ ،‬هیچ چاپکراوەیەکی کوردییان لە‬ ‫کتێبخانەکانی سووریادا نەبینیوەتەوە‪.‬‬  
  ‫‪ -٥‬بڵاوکردنەوەی ئینتەرنەتی‬  
  ‫ئەگەرچی ئینتەرنەت لە ساڵی ‪٢٠٠٠‬دا هێنراوەتە سووریا بەڵام کارگێڕییەکی هەرە گرینگی لە سەر‬ ‫نووسەرەکان و خوێنەرەکانی کوردستانی ڕۆژئاوادا هەبووە؛ لە ڕێگای ئینتەرنەتەوە دەتوانن نووسراوەکانی‬ ‫کوردەکانی ناوچە دابڕاوەکانی دیکە و دیکەی وڵاتەکان بخوێننەوە و بەرهەمەکانیان بە ئینتەرنەت بڵاو‬ ‫بکەنەوە‪ .‬لە سەر هەندێک ماڵپەڕی کوردیدا ‪ PDF‬و دەقی نووسراوەکانی نووسەرەکانی کوردستانی‬ ‫ڕۆژئاواش دەدۆزرێنەوە‪.‬‬  
  ‫جێی ئاماژەیە کە بە گشتی‪ ،‬ڕێژەی لە سەتیی بەکارهێنەرەکانی ئینتەرنەت لە سووریا کەمتر لە‬ ‫دیکەی ناوچەکانە‪ .‬بەگوێرەی لیکۆڵینەوەیەک‪ ،‬لە سووریا ‪ %٤.٣‬بەکارهێنەری ئینتەرنەت هەیە؛ ئەوە لە‬ ‫کاتێکدایە کە ئەو ڕێژەیە لە لوبنان ‪ ،%١٣.٤‬لە ئەردۆن ‪ %١٠.٤‬و لە ئیسراییلیش ‪ %٤٥.٨‬ە(‪.)٧٤‬‬ ‫ئەمانە هەندێک لە ماڵپەڕە کوردییەکانی ڕۆژئاوای کوردستانن‪:‬‬  
  ‫‪.٦‬کێشە سەرەکییەکان و ئۆگرەتییەکانی داهاتووی پەرەستاندنی چاپی کتێبی‬ ‫کوردی لە سووریا  
  ‫سەرەکیترین کێشەی چاپی کتێبی کوردی لە رۆژاوای کوردستان لەو لەمپەر و کۆسپانەدایە کە‬ ‫دەسەڵات سازی کردوون کە دەبنە هۆی رێپێنەدانی یاسایی بە چاپەمەنییەکان‪ .‬هەر بۆیە چاپەمەنیی‬ ‫کوردی رێگا نایاسایییەکان لە بەردەگرێ و کێشەکانی چاپ‪ ،‬بڵاوکردنەوە و فرۆشتن ناگەنە قۆناغی‬ ‫چارەسەرکران‪.‬‬  
  ‫‪ ٦.١‬ئۆگرەتییە نوێیەکانی چاپی کتێبی کوردی‬  
  ‫زۆربەی نووسەرە کوردەکانی رۆژاوای کوردستان‪ ،‬لە رێگای ئیمەیلەوە لەگەڵ کوردەکان و نووسەرە‬ ‫کوردەکانی بەشەکانی تری جیهان پەیوەندی دەگرن‪ .‬بەرە بەرە ئەژماری کوردانێک کە لە ئینتەرنەت‬ ‫کەڵک وەردەگرن رووی لە زۆربوونەوەیە و هەر بەم چەشنە دەرفەتێکیان بۆ دەلوا کە بتوانن ‪PDF‬ی کتێبە‬ ‫بڵاوکراوەکانی ماڵپەڕەکان بخوێننەوە‪ .‬زۆر ماڵپەڕان فەرهەنگی کوردییان هەیە کە ئەمەش کارگێڕیی‬ ‫خاسی لە سەر نووسین و یەکدەست کردنی زمانی نووسراو دەبێ‪.‬‬  
  ‫لەمپەرەکان و چاودێرییەکان لە سووریا‪ ،‬نووسەرەکان بۆ بە کارهێنانی ئینتەرنەت وەکوو ئامێرێک بۆ‬ ‫بڵاوکردنەوەی کتێبەکانیان‪ ،‬زۆرتر دنە دەدا‪ .‬پێم وایە ئۆگرەتی بە ئینتەرنەت و ژماری ئەو ماڵپەڕانە کە‬ ‫دەقی کوردی و کتێبی نووسەرەکانی رۆژاوای کوردستان دادەنێن زۆرتریش پەرەبستێنێ‪.‬‬  
  ‫لە رابردوودا‪ ،‬کتێبان و گۆڤارانێک کە لە لایەنی کوردەکانەوە لە سووریا لەچاپ دەدران زۆرتر بە‬ ‫عەرەبی بوون بەڵام هێدی هێدی ژماری کتێبە کوردییەکان زۆرتر دەبنەوە‪ .‬پێشتر کەم کەسان دەیانتوانی‬ ‫بە کوردی بنووسن بەڵام ئێستاکانێ سەتان کەس ئەو کارەشیان لێ دێ‪ .‬سەرەڕای هەموو چەڵەمەکان‪،‬‬ ‫وا دیارە ئۆگرەتیش بۆ زۆرتر بوونی نووسەر و چاپەمەنیی کوردی هەیە‪ .‬ئەمە و هەموو ئەو هەلانە کە‬ ‫ئینتەرنەت دەیانڕەخسێنێ‪ ،‬دەبنە هۆی زۆر بوونی خوێندنەوەی کتێبە کوردییە نووسراوەکان بە رێنووسی لاتین‬ ‫و بەکار‌هێنانی ئەو رێنووسە‪ ،‬ئەگەرچی رێنووسی عەرەبیش رێنووسی فەرمییە‪.‬‬  
  ‫ئەگەر ئەم چەوساندنەوە و زۆرکارییە هەروا بەردەوام بێ‪ ،‬نووسەرە کوردەکان هەتا ئەو رادەیە کە‬ ‫بتوانن‪ ،‬کتێبەکانیان لە دەرەوەی وڵات بە تایبەت لە لوبنان‪ ،‬باشووری کوردستان و تورکیا لەچاپ دەدەن‪.‬‬ ‫ئەژماری پەرەئەستێنی کتێبە کوردییە چاپ کراوەکانی باشووری کوردستان و پرۆگرامە کوردییەکانی‬ ‫تەلەڤیزیۆنەکان‪ ،‬دەتوانن چاک کارگێڕییەکیان لە سەر نووسەران و خوێنەرەکانی رۆژاوای کوردستاندا‬ ‫هەبێ‪.‬‬ ‬ ‫ئاکامەکان و راسپاردەکان‬  
  ‫هەتا ئەو دەم سیاسەتی زمانکوژی دژ بە زمانی کوردی هەبێ‪ ،‬نووسین و چاپەمەنیی کوردی لە‬ ‫چەڵەمەدا دەمێنێتەوە بە چەشنێک کە تەنیا ژمارێکی کەم لە خەڵک دەوێرن خۆیان لەتەک مەترسیی‬ ‫کەڵەوەشکێنی تووش بکەن‪ .‬ئەگەرچی بڵاوکردنەوەی ئینتەرنەتیش کرانی بۆ هەیە بەڵام کەم کەس دەتوانن‬ ‫لەم ئامێرە کەڵک وەرگرن‪ .‬هێشتا لەم دۆخەشدا بیرۆکە و چالاکیگەلێک هەن کە هەر دەتوانن جێبەجێ‬ ‫بکرێن‪.‬‬  
  ‫راسپاردەکان‬  
  ‫	خوێندنگەیەکی ئینتەرنەتیی کوردی بۆ فێرکاریی زمانی کوردی لە رێگای ئینتەرنەتەوە‬ ‫دابمەزرێندرێ‪.‬‬  
  ‫	پەڕتووکنامەیەک لە چاپکراوە کوردییەکان ئامادە بکرێ‪.‬‬ ‫	لە سەر ئاستی خوێندنەوە بە کوردی لێکۆڵینەوەیەک بکرێ‪.‬‬ تێبینیگەلی زۆرتر سەبارەت بە کتێبەکانی نووسەرانی کوردستانی رۆژاوا لە رۆژنامەکان‪،‬‬ ‫گۆڤارەکان و پرۆگرامە تەلەڤیزیۆنییەکانی دەرەوەی سووریا بڵاو بکرێنەوە‪.‬‬ کتێبخانەی کوردیی دیجیتاڵی لە رێگای ئینتەرنەتەوە دامەزرێندرێ و ماڵپەڕەکانیش دەقی‬ ‫کتێبەکان زۆرتر بە کوردی دانێن‪.‬‬ رۆژنامەگەل و گۆڤارانی دیجیتاڵی زۆرتر ساز بکرێن‪.‬‬ نووسراوەگەلی زۆرتر سەبارەت بە کتێبەکان لە نێو رۆژنامەکان و گۆڤارەکانی ئێستا بڵاو‬ ‫بکرێنەوە‪.‬‬ بەهۆی رێپێنەدراوی‪ ،‬رێکخراوەکانی کوردی لە دەرەوەی وڵات دەتوانن بە هەڵبەست‪ ،‬کورتە‬ ‫چیرۆک و رۆمانە سەرکەوتووەکانی نووسەرەکانی رۆژاوای کوردستان خەڵات دەن و بڵاویان کەنەوە‪.‬‬ ‬‬‬  
  ‫ ‬  
   ‫بەشی دووهەم‬  
  ‫رابردوو و ئێستاکەی چاپەمەنیی کوردی لە‬ ‫تورکیا‬  
  ‫‪.١‬نووسەرە کوردەکان و بەرهەمهێنانی کتێب لە تورکیا‬  
  ‫نووسەرانی کورد بە هۆی ئەوەی کە زمانی زگماکییان رێپێدراو نەبووە لە زۆر روانگەوە جیاواز بوون‪.‬‬ ‫بۆ هەڵسەنگاندنی دۆخی ئێستا و لێکدانەوەی کێشە تایبەتییەکانیان‪ ،‬چاتر وایە چاو لە رووداوەکانی رابردوو‪،‬‬ ‫رێپێنەدراویی درێژخایەن لە سەر زمانەکە‪ ،‬چەوسانەوە و چەڵەمەکانیان بکرێ‪ .‬هەروەها ئەگەر گەرەکمان بێ‬ ‫شێوەردی ئێستای چاپەمەنیی کوردی وەرد دەینەوە بەم هەڵسەنگاندنانە زۆرمان پێویست دەبێ‪.‬‬  
  ‫‪ ١.١‬زمانێکی زگماکی پێشگیراو‬  
  ‫ئەوڕۆ کوردەکان وەکوو "گەورەترین نەتەوەیەک لە جیهان کە لە حکوومەتی سەربەخۆ‪ ،‬خۆبەڕێوەبردن‬ ‫و مافە سەرەکییەکانی مرۆڤ بێبەش کراوەن" ناسراون(‪ .)١‬هەزیرکردنی ژماری کت‌ومتی دانیشتووە‬ ‫کوردەکانی تورکیا دژوارە و هۆیە سەرەکییەکەشی ئەوەیە کە کوردەکان هەتا ئەم دوایییانە‪ ،‬مافی‬ ‫خۆناساندنیان وەکوو کورد نەبووە‪ .‬لێکۆڵینەوەکان نیشان دەدەن کە ئامارەکانی حکوومەت سەبارەت بە‬ ‫کوردەکان‪ ،‬راستییەکان بە تەواوی نادرکێنن؛ بە چەشنێک کە سەرچاوە جیاوازەکان زانیاریی جۆربەجۆریان‬ ‫سەبارەت بە ئاماری دانیشتووەکان راگەیاندووە‪ .‬ئەمانە ئاماری راگەیەندراوی دوو سەرچاوەن(‪:)٢‬‬  
  ‫بە گوێرەی دۆزراوەکانی توێژەرێکی کورد‪ ،‬کوردەکان ‪ %٣٠‬تەواوی دانیشتووانی تورکیا لە ‪١٩٩٧‬‬ ‫بوون( واتە ‪ ١٩‬میلیۆن)(‪.)٣‬‬  
  ‫پێش لە جەنگی جیهانی یەکەم‪ ،‬بەشێکی بەرچاوی کوردستان لەژێر دەسەڵاتی عوسمانییەکاندا‬ ‫بووە‪ .‬ئەگەرچی ئەمپەراتووریی عوسمانی لە ماوەی جەنگەکە زۆر ناوچە و مەڵبەندی خۆی لە دەست‬ ‫دان‪ ،‬بەڵام تێکۆشی بەشێکی زۆری کوردستان بۆ خۆی بهێڵێتەوە‪ .‬لە ‪ ١٠‬ئابی ‪١٩٢٠‬دا‪ ،‬پەیمانی سێڤر‬ ‫لە نێوان ئەمپەراتووریی عوسمانی و بریتانیای گەورەی ڤیکتۆریا‪ ،‬فەڕانسە و هاوبڕیارەکانیاندا پەسەند‬ ‫کرا‪ .‬بەگوێرەی بەندەکانی ‪ ٦٢‬و ‪ ٦٣‬ئەم بڕیارنامەیە‪ ،‬سەربەخۆیییەکی نێوخۆیی بۆ ئەو ناوچەگەلە کە‬ ‫فرەتر دانیشتووی کوردیان لێ هەبوون رەچاو دەگیردرا‪ .‬پاش ساڵێک لە دابەزاندنی بڕیارنامەکە‪ ،‬کوردەکان‬ ‫تەنیا کاتێک دەیانتوانی لە کۆمەڵەی نەتەوەکان داوای مەڵبەندەکانیان بکەن کە سەلماندبایان زۆرینەی‬ ‫دانیشتووانی وێ کە سەربەخۆیییان دەوێ‪ ،‬کوردن‪ .‬ئەگەر رێکخراوەی کۆمەڵەی نەتەوەکان‪ ،‬بەو ئاکامە‬ ‫گەیشتبا کە ئەم دانیشتووانە مافی سەربەخۆیییان هەیە‪ ،‬و ئینجا ئەگەر پێشنیاری راگەیاندنی سەربەخۆییی‬ ‫کوردەکانی بە تورکیا دابا‪ ،‬تورکیا دەبا ملی بەم پێشنیارە دابا و هەموو هەڤیارییەکان و مافەکانی لە ناوچە‬ ‫نێوبراوەکاندا هەڵوەشێندبایەوە(‪.)٤‬‬  
  ‫ئەم شانۆیە قەت نەچووە سەر پەردە‪ .‬لە ‪١٩٢٣‬دا کە حکوومەتی نوێی تورکی جێگای ئەمپەراتووریی‬ ‫عوسمانی دەگرتەوە‪ ،‬موستەفا کەماڵ‪ ،‬کۆماری تورکیای راگەیاند‪ .‬پەیمانی لۆزان‪ 1‬لە ‪ ٢٤‬تەمووزی‬ ‫‪١٩٢٤‬دا لە نێوان کۆماری تورکیا و حکوومەتەکانی رۆژاوا پەسەند کرا کە بەم چەشنە سنوورەکانی‬ ‫تورکیا دیاری دەکران‪ .‬بە گوێرەی ئەم بڕیارنامەیە‪ ،‬کوردستان‪ ،‬مەڵبەندی شەڵاڵی نەفت و کانگای‬ ‫سەرچاوە سرۆشتییەکان‪ ،‬لە نێوان تورکیا و عێراقی ئێستا و سووریا دابەش کرا‪ .‬ئەو سنوورانە هەتا ئەوڕۆ‬ ‫نەگۆڕێندراون‪ .‬شایانی ئاماژەیە کە لە بڕیارنامەی لۆزاندا باسێک لە مافی کورد نەکرابوو‪.‬‬  
  ‫لە تورکیا هەشن نەتەوەگەلێکی دیکە وەکوو عەرەبەکان‪ ،‬یۆنانییەکان‪ ،‬جوولەکەکان‪ ،‬سوورییەکان‪،‬‬ ‫لازەکان‪ ،‬گورجییەکان‪ ،‬ئاڵبانییەکان‪ ،‬چێچێنەکان و ئی دیکە کە زمانی دایکییان تورکی نییە‪ .‬بە‬ ‫بۆنەی ئەوە کە لە پەیمانی لۆزاندا مافە نەتەوەیییەکان تەنیا بۆ خێڵە ناموسڵمانەکان دابین کرابوون‪ ،‬تەنیا‬ ‫یۆنانییەکان‪ ،‬جوولەکەکان و ئەرمەنییەکان رێیان پێ دەدرا بە زمانی زگماکی خۆیان بنووسن و بخوێننەوە‪.‬‬ ‫لە ‪ ٣‬ئازاری ‪١٩٢٤‬دا چاپەمەنییە کوردییەکان راوەستێندران(‪ .)٥‬بە پێی بەندی ‪ ١٤گەڵاڵەی‬ ‫چاکردنەوەی رۆژهەڵات‪ ‬ساڵی ‪ ،١٩٢٥‬ئەو شار و گوندانە کە کوردەکان تێیاندا دەژیان لیست کران و‬ ‫ئاخافتن بە کوردی لەوێدا چیدیکە یاسایی نەبوو‪:‬‬  
  ‫"ئەو کەسانەی کە لە حکوومەت و رێکخراوەکانی شارەداری‪ ،‬و دیکەی رێکخراوەکان و‬ ‫بەڕێوەبەرایەتییەکان‪ ،‬خوێندنگەکان و بازاڕەکانی مەڵبەند و ناوەندەکانی ناوچەییی مەلەدی‪ ،‬خارپێت‪،‬‬ ‫دیاربەکر‪ ،‬بدلیس‪ ،‬وان‪ ،‬مووش‪ ،‬رحا‪ ،‬ئەرخەنی‪ ،‬خۆزات‪ ،‬ئەدریش‪ ،‬ئەلجەواز‪ ،‬خەلات‪ ،‬پالۆ‪ ،‬چارسانجاک‪،‬‬ ‫چەمیشگەزەک‪ ،‬ئوڤاجک‪ ،‬حسنێ مەنسوور‪ ،‬بێسنی‪ ،‬ئارخا‪ ،‬حەکیمخان‪ ،‬بێرەجووک و چێرمک بە زمانێکی‬ ‫جگە لە تورکی قسە بکەن‪ ،‬بە تاوانی دژایەتی لەگەڵ حکوومەت و دەسەڵاتە نێوخۆیییەکانەوە بۆ دادگا‬ ‫بانگهێشت‌دەکرێن‪.)٦(".‬‬  
  ‫دەسەڵاتدارەکان گەرەکیان بوو لە خوێندن و نووسین و هەروەها پەیڤین بە کوردی لە دەرەوەی‬ ‫ماڵەکانیشدا پێشگری بکەن‪ .‬نێوی کوردی گوندەکان و شارەکان بە تورکی گۆڕدران‪ .‬دایک‌وبابەکان‬ ‫نەیاندەتوانی نێوی کوردی لە سەر منداڵەکانیان نێن‪ .‬گۆرانیی کوردی رێپێنەدراو بوو‪ .‬قسەی فەرمیی‬ ‫کەماڵیستەکان ئەوە بوو کە کوردەکان "تورکی کێوین" و دەشیانگوت کە نەتەوەیەکی جیاواز بە نێوی کورد‬‪ ‫هەر هەبوونی نەبووە‪ .‬نێوی "کورد" و "کوردستان" لە نەخشە و کتێبە جوغرافییەکانەوە لابردران و وەکوو تابوو‬ ‫ناسێندرابوون‪ .‬بە هۆی ئەم بارودۆخە زۆر شتی نابەجێ و سەیر رووی دەدا‪ .‬بۆ نموونە‪ ،‬تەنانەت لە سالی‬ ‫‪٢٠٠٥‬دا‪ ،‬کۆمپانیای فڕۆکەوانی تورک بڵیتی فڕۆکەی ژنێکی بە هۆی ئەوە کە نێوی "کوردستان"‬ ‫بوو‪ ،‬لە ستۆکهۆڵمەوە بۆ عێراق هەڵوەشاندەوە(‪ .)٧‬نموونەیەکی دیکە‪ ،‬پرۆفیسۆر ‪ Diemut Majer‬ە کە‬ ‫لە بەر ئەوەی لە نێو وتارەکەیدا لە زانستگای ‪ ،Bilkent‬بەشی رۆژهەڵاتی تورکیای بە نێوی کوردستان‬ ‫ناساندبوو‪ ،‬دەرکرا(‪.)٨‬‬  
  ‫کاربەدەستانی تورک تێدەکۆشان نەک هەر لە نێوان منداڵەکانی کوردەکاندا لە زمانی کوردی‬ ‫پێشگری بکرێ‪ ،‬لە دەرەوەی وڵاتیش بەرگرییان لێ دەکردن و حەولیان دەدا خوێندن و فێرکاری بە زمانی‬ ‫زگماکی جێبەجێ نەکردرێ‪ .‬بۆ نموونە لە ‪١٩٨٥‬دا بڵاوێزی سوید لە ئانکارا و وەزیری دەرەوەی لە‬ ‫ستوکهۆڵم‪ ،‬چوونکە لە خوێندنگەیەکی منداڵان لە ستوکهۆڵم‪ ،‬فەرمانبەرە کوردەکان لەگەڵ ‪ ١٥‬منداڵی‬ ‫پێشقوتابی بە کوردی قسەیان دەکرد ئاگادارییان پێ درا(‪.)٩‬‬  
  ‫لە سەردەمی عوسمانیدا بۆ بە کوردی دوان سەرگری‌وبەرگرییەک نەبوو هەتا ساڵی ‪ ،١٨٩٨‬کە‬ ‫یەکەمین رۆژنامەی کوردی بە نێوی کوردستانەوە لەچاپ درا‪ ،‬بە یەکجاری لەمپەرەکان سەریان هەڵدا‪.‬‬ ‫ئەگەرچی لە ‪١٩٠٨‬ڕا هەتا ‪ ،١٩٢٣‬ژمارێک لە رۆژنامە و گۆڤارە کوردییەکان بە هۆکاری سیاسییەوە‬ ‫داخران بەڵام هێشتا زمانی کوردی دەستی لە سەر نەدەگیرا‪ .‬تەنانەت کتێبە کوردییەکانیش بەرگرییان لێ‬ ‫نەدەکرا‪ .‬زمانی کوردی لە کوردستان لە خوێندگەگەلێک بە نێوی "مەدرەسە" فێر دەکرا‪.‬‬  
  ‫بەرگری لەم بوارەدا هەر لە یەکەمین رۆژەکانی دامەزراندنی کۆماری تورکیاوە هاتە گۆڕێ‪ .‬بە‬ ‫گوێرەی یەکەمین یاسای ساڵی ‪" ،١٩٢٤‬ئیسلام ئایینی حکوومەتی تورکییە‪ ،‬تورکی زمانی فەرمیی‬ ‫حکوومەتە"(‪ .)١٠‬هەروەها حکوومەت بیریشی بۆ هەڵمژینی گەلەکانی دیکە کردبووەوە‪ .‬لە ‪١٩٣٠‬کاندا‪،‬‬ ‫حکوومەت تیۆرییەکی فەرمی بە نێوی "تێزی مێژووی تورک" و " تیۆریی زمانی هەتاو‪"‬ی ناساند‪.‬‬ ‫لە یەکەمەکەیاندا‪ ،‬رەگەزی تورک وەکوو دایکی گ رەگەزێک ناسێندرابوو و لە دووهەمەکەشیان‬ ‫سەرچاوکەی تەواوی زمانەکانی جیهان بە تورکی زاندرابوو‪ .‬بۆچوونی تورکەکان بەرانبەر بە نەتەوەی‬ ‫کورد‪ ،‬نموونەیەکی ئاسایی لە زمانکوژییە(‪ .)١١‬وەها کە کۆمەڵناس‪ ،‬سمایل بەشکچی دەڵێ‪ ،‬کوردستان‬ ‫تەنانەت ژێرچەپۆکەیەکیش نەبوو‪ ،‬چوونکە ژێرچەپۆکەکانیش سنوور و پلەوپایەیەکیان هەیە‪ ،‬ئەوە‬ ‫لەکاتێکدایە کە کوردستان دابەش کراوەیە و هەبوونی نەتەوەی کورد بە روونی نکۆڵێ دەکرایەوە(‪.)١٢‬‬  
  ‫وەکوو کردەوەیەک دژ بە بۆچوونە ناڕەوا و کۆیلەپەروەرانەکانی حکوومەتی تورکیا‪ ،‬کوردەکان‬ ‫زۆر جاران بەگژیاندا دەچوون‪ .‬لەم هێرشانە کە لە نێوان ئەرتشی تورکیا و خەباتگێرەکانی کورد لە ‪،١٩٢٥‬‬ ‫‪ ١٩٣٠-١٩٢٧‬و ‪١٩٣٨-١٩٣٧‬دا روویان داوە‪ ،‬دەیان هەزار خەڵک کوژراون و سەتان هەزاریش بەزۆر بۆ ئەو‬ ‫ناوچەگەلە کە تورکیان لێ نیشتەجێ بوون هەڵگوێسدراون‪.‬‬  
  ‫بزووتنەوەیەکی نەتەوەییی کوردی لە ‪١٩٦٠‬کان و ‪١٩٧٠‬کاندا لە پاش بێدەنگییەکی درێژخایەنەوە‪،‬‬ ‫لەو هەڕەتە کە زۆر کەسایەتیی کورد بۆ لەچاپدانی کتێب و گۆڤارە کوردییەکانیان تێدەکۆشان و‬ ‫کاربەدەستەکانیش پرزەیان بڕیبوون‪ ،‬پەرەی ئەستاند‪.‬‬  
  ‫لە ‪ ١٩٧١ ،١٩٦٠‬و ‪١٩٨٠‬دا خونتایەکی ئەرتشی‪ ،‬حکوومەتی تورکیایان بەدەستەوە گرت‪ .‬قۆڵبەست‬ ‫کردنەکان لە بژاردا نەدەهاتن و زۆربەی دەستگیرکراوەکانیش بەرەو دیکەی وڵاتەکان دەکۆچێندران‪ .‬جاری‬ ‫وا هەبوو کە تەنانەت کتێبێکی ساکاری رێنووسی کوردیش دەبووە هۆی دەسبەسەرکردنی نووسەرێک‪ .‬بۆ‬  
  ‫نموونە‪ ،‬لە ‪١٩٦٨‬دا ئەمین بۆزارسلان‪ ‬هەر لە بەر ئەوەی کتێبێکی رێنووسی کوردیی نووسیبوو قۆڵبەست‬ ‫کرا و بۆ چوار مانگان بەند کرا(‪.)١٣‬‬  
  ‫چاپەمەنیی کوردی بە تایبەت لە پاش خۆتێوەردانەکانی ئەرتش لە ‪ ١٩٧١‬و ‪١٩٨٠‬دا تووشی کێشە‬ ‫بوو‪ .‬یاسایەکی نوێ لە ‪١٩٨٢‬دا پەسەندکرا کە بە گوێرەی بەندی ‪ ٢٦‬ئەم یاسایە "زمانێک کە لە باری‬ ‫یاسایییەوە رێپێنەدراوە‪ ،‬ناتوانێ بۆ بڵاوکردنەوە و دەربڕینی بیروڕاکان بەکاربهێندرێ"‪ .‬بە پێی بەندی ‪٢٨‬‬ ‫"چاپەمەنی ئازادە" بەڵام " ناتواندرێ هەموو شتێک بە هەر زمانێک کە رێپێنەدراوە لەچاپ بدرێ"‪ .‬لە‬ ‫‪ ١٩‬تشرینی یەکەمی ‪١٩٨٣‬دا یاسایەکی نوێ بە ژمارەی ‪٢٩٣٢‬ەوە پەسەندکرا کە زمانە "رێپێنەدراو"ەکانی‬ ‫دیاری دەکردن‪ .‬بە قسەی ئەو یاسایە‪ ،‬ئەو زمانانە کە "لە یەکەم زمانە فەرمییەکانی ناوچەکانی بندەستی‬ ‫تورکیا نەبن" رێپێنەدراو بوون‪ .‬ئەو کەسانە کە بیروباسیان بە هەرکام لەو زمانە رێپێنەدراوانە دەرببڕیبا بۆ‬ ‫‪ ٦‬مانگان تا سێ ساڵان بەند دەکران‪ .‬لە بەندی ‪٣١‬دا جەخت کرابوو کە چاپخانەیەک کە بە زمانە‬ ‫رێپێنەدراوەکان شتێک لەچاپ بدا دابخرێ(‪.)١٤‬‬  
  ‫کۆمەڵناس‪ ،‬ئیسمایل بەشکچی نموونەیەکی باش لە مرۆڤێکە کە دژ بە چەوسانەوەی گەلی کورد‬ ‫بەربەرەکانیی کردووە و هەوڵی زۆری داوە‪ .‬بە هۆی ئەوەی کە سەبارەت بە کورد کتێبی دەنووسی‪ ،‬بۆ‬ ‫‪ ١٧‬ساڵ و ‪ ٢‬مانگان هەتا ئێستا لە بەندیخانە بەندکراوە‪ 3‬هەروەها بۆ ناردنی نامەیەک بۆ بەڕێوەبەری‬ ‫سەندیکای نووسەرانی سویدی لە ‪١٩٨١‬دا‪ ١٠ ،‬ساڵان بەندکران و ‪ ٥‬ساڵان رامانەوە لە ماڵەکەی خۆی بۆ‬ ‫بڕا‪ ٣٢ .‬کتێب لە ‪ ٣٦‬کتێبە چاپکراوەکانی بەرگرییان لێ کراون(‪ .)١٥‬لەچاپدەری پەرتووکەکانیشی بە‬ ‫تاوانی هەڵهرووژاندنی گشتی بە مەبەستی جیابوونەوە‪ ،‬قۆڵبەست کرا‪.‬‬  
  ‫یاسای ژمارە ‪ ٢٩٣٢‬کە بۆ بەرگری لە زمانی کوردی بووە‪ ،‬لە ‪١٩٩١.٤.١٢‬دا لە لایەنی یاسای‬ ‫جەنگەوە دژ بە تێرۆریزم هەڵوەشێندرا‪ .‬بەوەشەوە هەر لەمپەرەکان بەردەوام هەبوون‪ .‬بۆ نموونە‪ ،‬چاپی کۆمەڵە‬ ‫هەڵبەستی ئەڤیندارانەی مەم و زین کە بە کوردی لە ساڵی ‪١٦٩٥‬دا نووسراوە‪ ،‬لە ستەمبۆڵ لە ‪١٩٩٦‬دا‬ ‫پێشگری لێ کرا و داگیرکرا و لەبەر ئەوەی وەرگێڕی ئەم کتێبە‪ ،‬ئەمین بۆزارسلان بۆ خۆی لە تورکیادا‬ ‫نەبوو‪ ،‬لەچاپدەرەکە‪ ،‬ئیحسان تورکمەن ‪ ١٣‬مانگان و ‪ ١٠‬رۆژان بەندیخانەی بۆ بڕا و جببەش کرا (‪.)١٦‬‬ ‫ئەو دەم کە تورکیا تێدەکۆشا ببێتە ئەندامێکی یەکیەتیی ئەورووپا‪ ،‬خۆی لە بارودۆخێکدا دیت‬ ‫کە چیدی نەیدەتوانی وەکوو جاران بە کەیفی خۆی خەڵکی کورد ببەستێتەوە‪ .‬هەندێک بەڵگەی‬ ‫نهێنیی حکوومەت لە ئاستی گشتیدا درکێندران(‪ )١٧‬کە نیشانیان دەدا زۆر شێوازی دیکەش بۆ بەرگری‬ ‫لە پەرەستاندنی زمانی کوردی بەکارهێندرابوون‪ .‬بەڵگەی فەرمیی ژمارە ‪ ٤٧٢‬کە لە لایەنی وەزیری‬ ‫نێوخۆیی‪ ،‬مەرال ئاکشەنەر‪ ‬ەوە لە ‪ ٣‬کانوونی دووهەمی ‪١٩٩٧‬بۆ خزمەتگۆزارییەکانی ئەمنی ناردرابوو‪،‬‬ ‫نموونەیەک لەو بەڵگە نهێنییانەیە‪ .‬وا نووسراوە کە‪:‬‬  
  ‫" بەرانبەر بەو کەسانەی کە رێکخراوە لێکۆڵەرەکان بۆ پەرە پێدانی زمانی کوردی و پێش خستنی‬ ‫وەکوو زمانێکی ئەدەبی و نووسراو پێک دێنن و خوێندگەی فێرکاریی زمانی کوردی دادەمەزرێنن‪،‬‬ ‫پێویست بە چارەدیتنەوەیەکی یاسایی و حکوومەتییە‪)١٨("...‬‬  
  ‫کۆچ کردن لە ‪١٩٩٠‬کاندا بابەتێکی نوێ لە باکووری کوردستان بوو‪ .‬وەکوو تۆڵە کردنەوەی‬ ‫خەباتگێڕیی گریلاکانی پ‪.‬ک‪.‬ک‪ ،‬سەربازەکانی ئەمنیی تورک ئاوریان لە هەزاران گوندی کورد بەر‬ ‫دەدا بەڵکەم بتوانن ئاوایییەکانیان پێ چۆڵ بکەن‪ .‬چەند ملیۆن کەسان لەم گوندانەوە دەبا بەرەو شارەکان‬ ‫کۆچیان کربا‪ .‬بۆیە سەربازە ئەمنییەکان تێدەکۆشان یارمەتیی گریلاکان لە گوندەکانەوە بسڕنەوە‪ .‬هۆیەکی‬ ‫دیکە بۆ ئەم کۆچاندنە زۆردارانەیە ئەوە بوو کە کوردەکان لەو شارانەدا کە بە تورکی قسە دەکرا نیشتەجێ‬ ‫دەبوون کە ئەمەش بۆخۆی تورک کردن و تێکەڵ بوونی دەگەڵ زمانەکانی دیکەی ئاسانتر دەکردەوە‪.‬‬  
  ‫لەپاش ئەم باسانە کە پێم وایە بۆ وە پێش چاو هێنانەوەی نالەباریی ئاقارەکە پێویست بوو‪ ،‬دەتوانین‬ ‫بچینە سەر باسەکانی دی‪.‬‬  
  ‫‪ ١.١.١‬نووسین بە زمانێکی رێپێنەدراو‬  
  ‫چەند ساڵ لەمەو پێش ‪ ٣٧‬نووسەر راپرسنامەیەکیان وڵام دامەوە کە بۆ تێگەیشتن لە چۆنایەتیی‬ ‫ژیانی نووسەرە کوردەکان لە باکووری کوردستان‪ ،‬لەو دۆخە پڕچاودێری و چەوساندنەوەیە تێدا بوون‬ ‫‫دامڕشتبوو(‪ .)١٩‬زۆربەی ئەو نووسەرە کوردانە کە ئێستا لە سوید دەژین‪ ،‬سەردەمی دژایەتیی تورکیا‬ ‫لەگەڵ زمانی کوردی کە تەنانەت کتێبێکیش لەچاپ نەدەدرا‪ ،‬منداڵ بوون و تەنیا لە ماڵ و نێوکۆڵانەکاندا‬ ‫کوردییان قسە دەکرد‪ .‬لە نووسەرەکان پرسیبووم چەند ساڵانیان تەمەن بوو کە بۆ یەکەم جار کتێبی کوردییان‬ ‫دیت کە ئەمەش وڵامەکانیانە(‪:)٢٠‬‬‬‬  
  ‫ئەم کتێبانە بە دەگمەن لە لایەنی باوک‌ودایکەکانیانەوە پێیان دەدرا کە هۆیەکی‪ ،‬نەخوێندەواریی‬ ‫باوک‌ودایکەکان بوو و هۆی دیکەشی ئەوە بوو کە ئەم کتێبانە بە "مەترسیدار بوون" چاویان لێدەکرا‬ ‫کە دەیانتوانی ببنە هۆی تاوانباریی یاسایی‪ .‬زۆربەی ئەم نووسەرانە‪ ،‬یەکەمین کتێبی کوردییان لە‬ ‫هاوڕێیەکانیان وەرگرتووە(‪.)٢١‬‬  
  ‫رەنگە ئەو پرسیارەتان لە مێشکدا خولقابێ کە کاتێ ئەم نووسەرانە یەکەمین کتێبی کوردییان دیت‪،‬‬ ‫پێیان چۆن بوو؟ زۆربەیان وایان وڵام دەدامەوە کە‪ ":‬زۆر خۆشحاڵ بووم" و هەندێکیشیان سەر سووڕ مانەوەیان‬ ‫دەگێڕاوە؛ لەبەر ئەوەی کە بڕوایان نەدەکرد پێشتر بە کوردی کتێبێک هەبووبێ‪ .‬سووکایەتیی حکوومەت‬ ‫دژ بە زمانی کوردی ببووە هۆی ئەوەی کە زۆربەی خەڵکی کورد بەخۆپەرمانیان لە دەست دەدا‪ ،‬لە‬ ‫زمانەکەیان دەپرینگانەوە و وایان پێ دەنوێندرا کە زمانەکەیان هیچ ناشێ(‪.)٢٢‬‬  
  ‫ئامارەکانی خوارەوە هەلومەرجی لەچاپدەرە کوردەکانی ئێستای تورکیا کە وتوویژم لەتەک کردوون‬ ‫نیشان دەدن‪:‬‬  
  ‫فرەیک لە نووسەرە کوردەکان بەبۆنەی چالاکیی سیاسی یان نووسراوەکانیانەوە لە بەندیخانەکاندا‬ ‫بەند کراون و هەندێکیان ئەشکەنجەش کراون(‪ .)٢٣‬بە وتەی یەکێک لەوانە(‪ " ،)٢٤‬نووسەرەکان‪ ،‬بەندیخانە‬ ‫و سیاسی بوون و لە کێو مانەوەیان چاک ئەزموون کردووە"(‪.)٢٥‬‬  
  ‫هۆکاری بڕێک لە قۆڵبەست کراوەکانی نووسەرەکان زۆر جیاواز بووە‪ .‬بۆ نموونە‪ ،‬نووسەرێک بە‬ ‫هۆی بڵاو کردنەوەی کتێبی فێرکاریی رێنووسی کوردی قۆڵبەست کراوە؛ ئی دیکە لە بەر ئەوەی گیراوە‬ ‫کە گۆرانیی کوردیی پێ بووە و دوو نووسەری دیکەش‪ ،‬فرۆشتنی کتێبی کوردی هۆی دەستبەست‬ ‫بوونیان بووە‪ .‬چاکە بزانین کە زۆربەی نووسەرەکان کاتێک منداڵ بوون‪ ،‬لە لایەنی مامۆستاکانیانەوە بە‬ ‫بۆنەی ئاخاوتن بە کوردی لە خوێندنگەکاندا لێیان دراوە(‪ .)٢٦‬هەروەها هەشبوون نووسەرانێک کە براکان‬ ‫یان خزمەکانیان لە لایەنی سەربازە ئەمنییەکانەوە کوژراون‪.‬‬  
  ‫چەوسانەوە جۆربەجۆرەکانی زۆرتر‪ ،‬پاش خۆتێوەردانی ئەرتش لە ‪١٩٨٠‬دا دەستی پێ کردەوە‪ .‬بۆ‬ ‫نموونە‪ ،‬پیاوە سەربازە لاوەکان کە لە بەندیخانە کرابوون‪ ،‬مارچە ئەرتشییە تورکییەکانیان پێ لە بەر دەکران‬ ‫و هەموو رۆژێک پێیان دەخوێندرانەوە بەڵکەم بەم چەشنە ئەشکەنجە بكرێن‪ .‬بەندکراوەکانی بەندیخانەی‬ ‫ئەرتشی لە ماوەی چاوپێکەوتنەکان لە بەندیخانەدا نەیاندەتوانی دەگەل ئەو خزم و بڕبڕەیانە کە بۆ سەردانیان‬ ‫دەهاتن جگە لە کوردی بە زمانێکی دیکە قسە بکەن‪.‬‬  
  ‫هاڕۆڵد پینتێر‪ ‬بۆ سەردانی نووسەرە بەندکراوەکان لە لایەنی کلۆبی نێونەتەوەییی ‪PEN‬ەوە لە ‪١٩٨٥‬دا‬ ‫بۆ تورکیا ناردرا و لە ئاکامدا شانۆیەک بە نێوی "زمانی کێوی"‪ ‬کە لەو دۆخەدا پی ئیلهام ببووی‬ ‫نووسی‪ .‬لە زۆر وڵاتی جیهاندا ئەم شانۆیە نیشان دراوە‪ ،‬کە سەبارەت بەو بەندکراوە کوردانەیە کە ناتوانن لە‬ ‫ماوەی چاوپێکەوتنەکان لەگەڵ دایکیان لە بەندیخانەدا بە کوردی قسە بکەن(‪.)٢٧‬‬  
  ‫حکوومەتی تورکیا دژ بە چاپەمەنیی کوردی زۆر توندوتیژانەتر لە چەک چووەتە پێشێ‪ .‬نووسەرکی‬ ‫کورد دەڵێ‪:‬‬  
  ‫" کاتێک پۆلیس پشکنیمی‪ ،‬چەکێک و وێنەیەکیان لێ دیتمەوە‪ .‬وێنەکە وێنەی خۆم بوو کە لە‬ ‫بەرانبەر رۆژنامەیەک بە نێوی "رۆژا وەلات‪ "‬کێشابوومەوە‪ .‬سەیرە کە لە بەر ئەوەی کە چەکم پێ بوو‬ ‫تاوانبار نەکرام و بۆ دادگا بردنم بە هۆی ئەو وێنەیە بوو کە لە بەرانبەر پۆستەری رۆژنامەیەکی کوردیدا‬ ‫کێشابوومەوە"(‪.)٢٨‬‬  
  ‫پیاوێکی گەنج کە ئەو دەم خوێندکارێک بووە ئەمەی پێ گوتم‪:‬‬  
  ‫"لە ‪١٩٧٨‬دا پۆلیسان لە بەر ئەوەی کتێبی کوردییان لە ماڵەکەم دۆزیبووەوە قۆڵبەستیان کردم‪.‬‬ ‫ئەشکەنجەیان دام‪ .‬کە لە ‪١٩٨١‬دا دیسانەوە قۆڵبەست کرام‪ ،‬بیرم دێ لە ماوەی لێپرسینەوەکەمدا‪،‬‬ ‫هاوڕێیەکەشم کە گیرابوو‪ ،‬گوتبووی من کوردی چاتر دەزانم و هەر لە سەر ئەوە دیسانەوە بە دەنگی‬ ‫بڵیندی گۆرانییەوە ئەشکەنجە کرام(پۆلیس بۆ نەبیسرانی قیژەی ئەشکەنجەکراوەکان بە دەنگی بڵیند‬ ‫گۆرانیی بڵاو دەکردەوە)(‪.)٢٩‬‬  
  ‫سا ئەو کەسانە کە ئەشکەنجە کراون‪ ،‬نەک تەنیا بە هۆی کوردی نووسینەوە تاوانبار بوون‪،‬‬ ‫خوێندنەوە‪ ،‬بڵاوکردنەوە و راگرتنی چاپەمەنیی کوردی لە نێو ماڵەکاندا و تەنانەت "چاک زانینی‬ ‫کوردی"ش سووچێکی گەورە بووە‪ .‬وڵامی نووسەرە کوردەکان لە راپرسنامەکان(‪ )٣٠‬و وتووێژم دەگەڵ‬ ‫نووسەرەکان‪ ،‬لەچاپدەرەکان و خاوەنەکانی چاپخانەکان‪ ،‬بۆی دەرخستم کە زۆربەیان‪ ،‬بە تایبەت لە هەڕەتی‬ ‫خونتای ئەرتشیدا‪ ،‬کتێبەکانیان دەشاردنەوە‪ ،‬بۆ نموونە لە بن خۆڵیان دەنان نەوەک سەربازە ئەمنییەکان‬ ‫بیاندیننەوە‪ .‬جاری واش هەبوو نووسەران یان خێزانەکانیان لە ترسان کتێبەکانیان دەسووتاندن‪.‬‬  
  ‫هەندێک لە نووسەرەکانی ئێستا کە لە سەردەمی خۆتێوەردانەکانی ئەرتش لە ‪ ١٩٧١‬و ‪١٩٨٠‬دا‬ ‫مامۆستا بوون‪ ،‬گەبەروبێکار کران‪ ،‬کۆچیندران و بۆ وانە گوتنەوە لە کوردستان رێیان پێنەدەدرا‪.‬‬  
  ‫ئەم باسانە کە کۆراندمانەوە‪ ،‬چەڵەمە و تەنگاوییەک کە نووسەرەکان راستەوخۆ تێیدا ژیانیان‬ ‫هەڵکردووە‪ ،‬چاتر بۆمان روون دەکاتەوە‪.‬‬  
  ‫جگە لە چەند کەسان کە لە ستۆکهۆڵم و پاریس خوێندوویانە‪ ،‬نووسەرە کوردەکانی باکووری‬ ‫کوردستان زمانی زگماکیی خۆیان لە خوێندنگەکاندا فێر نەبوون و بۆخۆیان بۆی تێکۆشیون‪ .‬وڵامەکانیان‬ ‫بە پرسیارەکانی راپرسنامەکە بۆیان دەرخستم کە ‪ ٢٠‬لە ‪ ٣٧‬نووسەر‪ ،‬لە پاش تەمەنی ‪ ١٨‬ساڵانەوە نووسین‬ ‫بە کوردی فێر بوون(‪.)٣١‬‬  
  ‫لەم نووسەرانە کەسیان پێش لە خوێندنگە بە تورکی قسەیان نەکردووە‪ .‬نووسەرەکانی ئەم سەردەمە لە‬ ‫ئاقارێکی دامرکاودا گەورە بوون کە زمانی دایکییان رێپێنەدراو بووە و نەشیانتوانیوە بیخوێننەوە‪ ،‬هەر بۆیە‬ ‫زۆربەیان بە هەردووک زمانەکانی تورکی و کوردی شت دەنووسن‪ .‬تەنانەت هەندێکیان نووسراوە و کتێبە‬ ‫تورکییەکانیان بە کوردی وەرگێڕاونەتەوە و لەچاپیان داونەتەوە‪.‬‬  
  ‫دەرئەنجامێکی سەیر لە بەرگرییەکان‪ ،‬باو بوونی ناز ناوەکانە‪ .‬لانی کەم‪ ،‬یەک لە سێی نووسەرە‬ ‫کوردەکانی تورکیا لە نازناو کەڵکیان وەرگرتووە کە دەتوانێ هۆکاری جۆربەجۆری هەبێ؛ یەکێکیان‬ ‫مەترسیی ناسرانیان لە لایەنی کاربەدەستان و هێزە ئەمنییەکانەوە بووە‪ .‬هەندێک لە نووسەرانیش لە نازناو بەو‬ ‫بۆنەوە کەڵکیان وەرگرتووە کە لە ناوەندێکی حکوومەتیدا کاریان کردووە و ترسیون کەسایەتییان دەرکەوێ‪.‬‬ ‫جاری وا بووە کە نووسەرێک لە چەند نازناوەوە کەڵکی وەرگرتووە کە سۆنگەی ئەمەش‪ ،‬بابەت و‬ ‫نووسراوەی زۆرتر دانان لە رۆژنامەکان و گۆڤارەکاندا بووە‪ .‬بۆ نموونە‪ ،‬لە باتی دانانی سێ چوار بابەتی‬ ‫نووسراوەی یەک نووسەر‪ ،‬بۆ هەرکام‪ ،‬لە نێوێکی نوێ کەڵک وەردەگیرا‪.‬‬  
  ‫هۆکارێکی دیکە لە کەڵک وەرگرتن لە نازناو‪ ،‬لەکۆڵ کردنەوەی نێوە ناکوردییە عەرەبی یان‬ ‫تورکییەکان بووە‪ .‬هەشبوون نووسەرانێکی کورد کە بەکۆچ کردنیان بۆ ئەورووپا نێوەکانیشیان بە ئەورووپی‬ ‫گۆڕاوەتەوە‪ ،‬وەکوو فرێد ئێلیفسن‪ 1‬و ژان کلۆد هوسێس‪ .2‬جێی ئەماژەیە کە هەندێک نووسەر زۆرتر لە‬ ‫یەک نازناویان هەبوون‪ .‬هێشتا کەسایەتیی هەندێک لەم نازناوانە کە لە لایەنی نووسەرە کوردەکانەوە بە‬ ‫کارهێنراون‪ ،‬بۆمان نامۆ ماونەتەوە‪.‬‬  
  ‫بە هۆی ئەو کێشەگەلە لە سەرەوە باسمان کردن‪ ،‬کتێبی نووسەرە کوردەکان بە گشتی نەیاندەتوانی‬ ‫بڵاو کرابانەوە کەوا بتوانن فرۆشێکی چاکیشیان هەبێ‪ .‬هەر ئەمە هۆی بێ سوود بوونی ئەم بوارە لە باری‬ ‫ئابوورییەوە بووە‪ .‬هیچ نووسەرێکی کورد لە باکووری کوردستاندا نەبووە کە لە کتێب نووسینەوە بژیوی‬ ‫ژیانی دەست کەوتبێ‪ .‬جگە لە هەندێک نەبن‪ ،‬هیچ نووسەرێک نەبووە کە تا ئێستا لە بەر کتێبێک کە‬ ‫بە کوردی نووسیویە‪ ،‬خەڵات یان دراوێکی درابێ؛ بە وتەی لەچاپدەرەکان‪ ،‬هۆی ئەمەش ئەوەیە کە ئەم‬ ‫کتێبانە تەنانەت نرخی لەچاپدانەکەشیان ناهێننەوە‪ .‬سا لەبەر چی ئەم هەموو خەڵکە بەم هەموو گێرە و‬ ‫چەڵەمەیەوە هێستا بیروبڕوایان بە کتێب نووسین هەیە؟!‬  
  ‫لەڕاستیدا جارێ بە تەواوی لێمان دەرنەکەوتووە کە هۆی سەرەکیی ئەوە کە نووسەرەکان کورکەی‬ ‫نووسینیان لە دڵە چییە و هۆ و هاندەرەکان کە لە سەر نووسیندا کارگێڕییان هەیە چین‪ .‬شی کردنەوەی‬ ‫هۆکارەکانی نووسین تەنانەت بۆ نووسەرەکانیش چەتوونە بەڵام دەتوانین بێژین زۆربەی نووسەرە کوردەکان‬ ‫لە بەر بیر و روانینیان نووسیویانە نەک بۆ قازانج و پارە‪ .‬بە روانگەی من‪ ،‬زۆر هۆ بۆ نووسین دەتوانن هەبن‬ ‫و شکێکیش لەوەیدا نییە کە نووسەرانیش پێکەوە جیاوازییان هەیە‪ .‬بە کوردی نووسین واتە بۆ پێناسە و‬ ‫هەبوونی خۆ هەستان کە بۆ زۆر نووسەران ئەمە جێی شانازییە(‪.)٣٢‬‬  
  ‫زۆربەی ئەو نووسەرانە کە وڵامی راپرسنامەکەیان دابووەوە دەڵێن کە نووسین بە کوردی ئەرک و‬ ‫ئەمەکێکی نەتەوەخوازانەیە‪ .‬پێم وایە ئەمە بە تەنیا خۆی ناتوانێ شیکەری هۆی نووسینی نووسەران بێ‪.‬‬ ‫بە رای خەڵک‪ ،‬باس لە هەستەکان و بیر و بۆچوونەکانیان بە زمانی دایکییان زۆر بەماناتر وگرنگترە‬ ‫و دەیانهەوێ بەم شێوازە پەیامی خۆیان بۆ کۆمەڵگا بنێرن‪ .‬جاری وایە نووسین جۆرێک سارێژکەریی‬ ‫ناخۆشییە‪ .‬بۆ هەندێکیش‪ ،‬نووسین بەتایبەت لە دوورەوڵاتیدا‪ ،‬ئامێرێک بۆ بە گژ تەنیاییدا چوونەوەیە و‬ ‫شێوازێکە بۆ پەیوەندی دەگەڵ دیکەی خەڵک‪.‬‬  
  ‫لە لایەکی دیکەشەوە‪ ،‬نووسین لە نێو خەڵکی کورددا دیاردەیەکی بەڕێز و بەنرخە‪ .‬کە وا بوو‪،‬‬ ‫هۆکاری رەوانی وەکوو تێکۆشین بۆ بە دەست هێنانی پلەوپایەیەکی بەرزتری کۆمەڵایەتی لە سەر نووسیندا‬ ‫کارگێڕیی هەبووە‪.‬‬  
  ‫پێم وایە ئەشکەنجە و چەوسانەوەی حکوومەت زۆر کەسانی هێناوەتە نووسین‪ .‬ترووسکاییی ئەم هێزە‬ ‫رێکخەرە‪ ،‬لە هەندێک لە نووسراوەکانی نووسەرەکانیش بە جوانی دەبینرێ(‪ .)٣٣‬رەنگە هەندێک نووسەر‬ ‫بە هۆی ئەو ئەشکەنجانە دیویانە دەستیان بۆ پێنووس بردووە؛ بۆنی ئەشکەنجە و بەندیخانە لە هەموو‬ ‫بەرهەمەکانی ئەم نووسەرانەدا رەخنە دەکا‪ .‬سەرەڕای تەواوی هۆکارە جیاوازەکانی نووسەرە کوردەکان‪،‬‬ ‫ئاقاری سیاسی و زۆرکارییی نەتەوەیی هۆکارانی هاوبەشن‪.‬‬  
  ‫سەبارەت بە ئەژماری نووسەرە کوردەکان‪ ،‬توانیم ‪ ٢٥٤‬نووسەری کتێبانی نووسراو بە زاراوەکانی‬ ‫کورمانجی و زازایی هەتا ‪ ٢٠٠٦‬لە تورکیا خڕ بکەمەوە کە سەردەمی عوسمانییەکانیش لەخۆ دەگرێ‪ .‬ئەو‬ ‫راستییە کە تەنیا ‪ ٦‬نووسەری ژن لەو ئەژمارەدا هەبوون‪ ،‬پلەوپایەی ژنان لە کۆمەڵگای کوردیدا نیشان دەدا‪.‬‬ ‫ئەمانە دیکەی پێناسەکانی نووسەرە کوردەکانە کە لە تورکیا کتێبیان بڵاو کردووەتەوە‪:‬‬‬‬  
  ‫هەتا ئەو رادەیە کە زانیومە‪ ،‬ئەژمارێکی بەرچاوی نووسەرەکان خەڵکی شارەکانی مێردین یان‬ ‫دیاربەکر بوون‪.‬‬  
  ‫زۆر بەدەگمەن هەشن نووسەرانێکی کورد کە لە تورکیا مامۆستای خوێندنگە یان مامۆستای‬ ‫ئایینین(کە مەلایان پێ دەگوترێ)‪ .‬بە تایبەت مامۆستاکانی خوێندنگەکان کارگێڕییەکی گرنگیان‬ ‫لەسەر خوێندەواریی خەڵکی کوردی ئەوڕۆکانێ هەیە‪ .‬ژمارێکیان تێدەکۆشن لە یەک کاتدا نووسین و‬ ‫خوێندن فێر بکەن‪.‬‬  
  ‫هەروەها هەن کەسانێک کە لە بەندیخانەدا دەنووسن‪ .‬ئەو نووسەرە کوردانە کە بە زمانی زگماکیی‬ ‫خۆیان لە بەندیخاناندا شت دەنووسن‪ ،‬کێشەیەکی زەبەندتریان دەبێ و ئەویش پێویستیی وەردیانەکانی‬ ‫بەندیخانەکەیە بە وەرگێڕانی تورکیی نووسراوە کوردییەکان؛ دەنا رێی‌پێنادرێ بۆ لەچاپدەران بنێردرێ‪.‬‬ ‫نووسەرێکی بەندکراو کە پێشتر کتێبێکی بە کوردی نووسیوە ناتوانێ لە سەرەخۆ و بۆخۆی بەرهەمەکەی‬ ‫وەرگێڕێتەوە و ئی وا هەیە هەر بە هۆی ئەم چەڵەمەگەلە واز لە بڵاوکردنەوەشی دێنێ‪.‬‬  
  ‫‪ ١.٢‬وەرگێڕەکان‬  
  ‫لەو کتێبانە کە بە کوردی لە تورکیا بڵاو کراونەتەوە‪ ٦٧ ،‬بەرهەمی وەرگێڕاوم دیتەوە(‪ .)%١٠.٢‬لانی‬ ‫کەم نیوەیان لە تورکییەوە وەرگێڕدرابوونەوە و ئەوەی دیکەش لە ئینگلیسی‪ ،‬عەرەبی و فارسییەوە‪ .‬هەروەها‬ ‫چەند بەرهەمێکی کوردی سۆرانیش هەن کە بە کوردی کورمانجی وەرگێڕدراونەتەوە‪ .‬ئەم وەرگێڕاوانە‬ ‫بریتین لە بەرهەمەکانی مۆلیەر‪ ،‬ئەرنێست هێمینگوەی‪ ،‬چێ گیڤارا. ‬ئەلەکساندر سۆلژەنیتسین، ‬ڤیکتۆر‬ ‫هوگۆ‪ ،‬ت‪.‬س ئێلیۆت‪ ،‬ئێدگار ئاڵن پەو‪ ،‬ئەزرا پەوند‪ ،‬والت ویتمن، ‬ویلیام باتلێر ییتس‪ ،‬هەڕۆڵد پینتر‪.‬‬  
  ‫جگە لە وەرگێڕان لە دیکەی زمانەکانەوە‪ ،‬نووسینەوەی هەندێک بەرهەم کە پێشتر بە رێنووسی‬ ‫عەرەبی یان سیریلیکەوە نووسرابوون بە رێنووسی کوردی لەچاپدراون‪ .‬زۆر بەرهەمی کوردی هەبوون کە‬ ‫لە تەواوی کوردستاندا لە سەردەمی عوسمانییەکاندا بە رێنووسی عەرەبییەوە نووسرابوون کە هێستا لە‬ ‫رۆژهەڵات و باشووری کوردستانیش هەر بەم چەشنە زۆر کتێبان دەنووسرێن‪ .‬بۆ چاتر تێگەیشتن لە میراتە‬ ‫مێژوویییەکان‪ ،‬باشتر وایە هەموو بەرهەمەکانی نووسراو یان چاپکراو کە پێشتر بە رێنووسی عەرەبییەوە‬ ‫هاتوونەتە نووسین رەچاو بگیردرێن‪ .‬گرینگیی گۆڕانی ئەو رێنووسە بە رێنووسی لاتین کاتێک زۆرتر خۆی‬ ‫نیشان دەدا کە تۆرەمەی نوێ بیانەوێ کەڵک لەو بەرهەمانە وەرگرن‪ .‬ئەو هەلومەرجە بۆ سەتان کتێبی‬ ‫نووسراو بە سیریلیک و بڵاوکراو لە ئەرمەنستانیش هەر وایە‪.‬‬  
  ‫لەچاپدەرەکان زۆر کات لە بیاتی پارە‪ ،‬بە وەرگێڕەکان کتێب دەدەن‪ .‬لەم وەرگێڕانە دەتوانین نێوی‬ ‫یەعقووب کارادەمر‪ ،‬کاوا نەمر‪ ،‬مەزلووم دۆقان‪ ،‬سەلیم تەمۆ‪ ‬و عوسمان محەمەد ‪ ‬بەرین‪ .‬بە گوێرەی‬ ‫زانیارییەکانی عوسمان محەمەد(‪ ،)٣٤‬ئەگەر بە وەرگێڕەکانیش دراوێک بدرێ‪ ،‬لە حاندی وەرگێڕەکانی‬‫‪ ‫دیکەی زمانەکان لە تورکیا بەرچاو نییە‪ .‬خراپتر ئەوەیە کە ئەو دراوەش زۆر کات درەنگ دەدرێ و‬ ‫لەگشتیدا وەرگێڕەکانی کوردی لە لایەنی لەچاپدەرەکانەوە بە هیچ دادەنێردرێن‪ .‬عوسمان محەمەد بۆ چەند‬ ‫ساڵان لە باشووری کوردستاندا ژیاوە و لەوێ کاری وەرگێڕانی کردووە؛ بە وتەی وی پارەیەک کە بە‬ ‫وەرگێڕێک لەوێ دەدرێ دوو قاتی نرخی تورکیایە‪.‬‬  
  ‫وەرگێڕان بۆ سەر کوردی هێشتا وەکوو پیشەیەک نەناسێندراوە‪ .‬لە بەر ئەوەی کە هێند سوود و دراو‬ ‫دەستی وەرگێڕەکان ناکەوێ‪ ،‬بە ناکامی دەبێ وەدووی پیشەیەکی دیکە کەون و واز لە وەرگێڕان بێنن‪.‬‬ ‫لە لایەکی دیکەشەوە‪ ،‬چاودێرییەک لە سەر چۆنایەتیی وەرگێڕاوەکان و رێنووسگۆڕاوەکاندا نییە و راستە‬ ‫ئەگەر بڵەین هیچ وێژەیەکی رخنەگیری لە سەر ئەو بابەتە هەبوونی نییە بە چەشنێک کە هەندێک‬ ‫وەرگێڕاوەکان و رێنووسگۆڕاوەکان هەڵەی زۆریان تێدایە‪.‬‬  
  ‫‪ ١.٣‬داڕێژەران‬  
  ‫تەنیا توانیم دەگەڵ یەک داڕێژەری کتێب وتووێژ بکەم(‪ )٣٥‬و بۆمان دەرکەوت کە داڕێژەرانی کتێب‬ ‫هێشتا بۆ کارەکانیان پارەیان پێ نادرێ‪.‬‬  
  ‫‪ ١.٤‬نڤیسیاران‬  
  ‫نڤیسیاری زۆرتر لە لایەنی لەچاپدەرە کوردەکان خۆیان یان فەرمانبەرەکانیانەوە جێبەجێ دەکرێ‪ .‬ئەو‬ ‫کەسانەی کە زمانی نووسراو بە چاکی نازانن کە نڤیسیاریی کتێبێکی کوردی لە ئەستۆ گرن‪ ،‬بە خزم و‬ ‫هاوڕێیەکانیان دەیانسپێرن‪ .‬نڤیسیاری زۆرتر وەکوو کێشەیەک وەباڵی خزمەکانیش دەبێ و پارەیەک پێیان‬ ‫نادرێ‪ .‬هەندێک نووسەریش بۆ خۆیان کتێبەکانیان نڤیسیاری دەکەن و ئاکامی گۆڕانکارییەکانیان بۆ‬ ‫دوایین جار بە لەچاپدەرەکان دەدەن(‪.)٣٦‬‬  
  ‫جاری واشە بۆ نڤیسیاری پارە دەدرێ کە بە دەگمەن روو دەدا‪ .‬عوسمان محەمەد جاروبار لە بەر پارە‬ ‫نڤیسیاری دەکا و بە ئەزموونی وی ئاستی پارەکە زۆر لە خواراێیە و زۆر جارانیش درنگی دەدەن(‪.)٣٧‬‬  
  ‫‪ ١.٥‬پێش‌چاپ‬  
  ‫نووسەرەکان بۆخۆیان بە کامپیۆتر نووسراوەکانیان دەنووسنەوە یان راستەوخۆ نووسراوە دەستنووسەکانیان‬ ‫بە لەچاپدەرەکان دەدەن‪ .‬لە نێوان ‪ ١٢‬لەچاپدەر کە قسەم لەگەڵدا کردوون(‪ ،)٣٨‬تەنیا خاوەنی چاپخانەی‬ ‫نووبهار‪ ‬گوتی کە بۆ پێش‌چاپ پارە دەدا؛ بە وتەی دیکەی لەچاپدەرەکان‪ ،‬لەچاپدەرەکان بۆخۆیان ئەو کارە‬ ‫جێبەجێ دەکەن یان بە هاوڕێیەکانیان بەخۆڕایی دەیسپێرن(‪.)٣٩‬‬  
  ‫‪ ١.٦‬داڕێژەرەکانی رووپەڕ‬  
  ‫ئەگەرچی هەن کەسانێک لە چاپکەرە کوردەکان کە بۆخۆیان رووپەڕی کتێبەکان ساز دەکەن‪،‬‬ ‫بەڵام لەگشتیدا ئەم کارە لە لایەنی هونەرمەندان و داڕێژەرانی شارەزاوە جێبەجێ دەکرێ‪ .‬نرخی داڕشتنی‬ ‫رووپەڕێک لە نێوان ‪ ٦٠‬تا ‪ ٣٠٠‬لیرەی تورکیا لە گۆڕاندایە(‪ ٤٢.٨٤‬و ‪ ٢١٤.٢٠دۆلاری ئەمریکی)(‪.)٤٠‬‬ ‫هەندێک رووپەڕانیش زۆر ناوازە و کارتێکەر خولقێندراون‪ .‬بۆ نموونە‪ ،‬هەندێک لە رووپەڕەکانی کتێبەکانی‬ ‫چاپخانەی ئاڤەستا لە پێشانگای بەرهەمە گرافیکەکان لە ستەمبۆڵ لە ‪ ١٩٩٩‬و ‪٢٠٠٠‬دا رێزیان لێ‬ ‫گیراوە‪.‬‬  
  ‫‪ ١.٧‬رێکخراوەکانی نووسەران‬  
  ‫‪ Kurd-PEN‬کە لە ‪١٩٨٨‬دا لە ئاڵمان دامەزرا و ئەندامێکی ‪PEN‬ی نێونەتەوەییشە‪ ،‬بەتەمای‬ ‫پەرەپێدانی زمان و وێژەی کوردییە و بۆ کێشەکانی نووسەرە کوردەکان زۆر تێدەکۆشێ و زۆر‬ ‫جاران دەگەڵ رێکخراوەکانی نووسەرەکانی وڵاتەکانی دیکەش پەیوەندی دەگرێ و هاوکارییان‬ ‫دەکا‪.‬‬ ‫چەند ساڵ لەمەوبەر رێکخراوەیەک بە نێوی "رێکخراوەی نووسەرەکانی ‪"Kurd-PEN‬‬ ‫لە دیاربەکردا دامەزرا کەچی بە هۆی ئاگادارنەبوونی ناوەندی نێونەتەوەییی ‪ PEN‬لە وەها‬ ‫رێکخراوەیەک و هەروەها دژایەتیی ‪Kurd-PEN‬ی راستەقینەی ئاڵمان لەگەڵی‪ ،‬رێکخراوەکە‬ ‫دەبا وازی لەو نێوە هێنابا‪.‬‬ ‫‪ ١.٨‬کێبەرکێ و خەڵاتە ئەدەبییەکان‬  
  ‫ئەگەرچی رێکخراوەیەک بۆ خەڵات پێدانی ساڵانە بە چاپەمەنییە کوردییەکان لە تورکیا نییە‪ ،‬بەڵام‬ ‫هەن کێبەرکێگەلێک کە لە سەر کورتە چیرۆک و هەڵبەستەوە بەڕێوە دەچن‪ .‬بۆ نموونە‪ ،‬گ ساڵێک‬ ‫لە ‪١٩٩٧‬ڕا هەتا ‪ ٢٠٠١‬گۆڤاری "ژیانا رەوشەن‪ "‬کێبەرکێیەکی بۆ کورتە چیرۆک و هەڵبەستەکان‬ ‫رێکخستووە کە نێزیکی ‪ ٥٠‬شاعیران و ‪ ٣٠‬نووسەران تێیدا بەشدارییان کردووە‪ .‬ئەنیستیتووی کوردی‬ ‫ستەمبۆڵ کێبەرکێیەکی لە سەر کورتە چیرۆک لە ‪٢٠٠٣‬دا رێکخست(‪ .)٤١‬ئەنیستیتووی کورد هەروەها‬ ‫لە ساڵی ‪٢٠٠٥‬ەوە خەڵاتێکی بە نێوی فەقی حوسەین ساگنچ‪ ‬پێشکەش کردووە‪.‬‬  
  ‫هەندێک لە رێکخراوەکانی ئەورووپاش خەڵاتیان پێشکەشی نووسەرە کوردەکان کردووە‪ .‬بۆ نموونە‪،‬‬ ‫لە ‪٢٠٠٢‬دا چاپخانەی ‪ Apec‬لە سوید بە نووسەرانی کورتە چیرۆکان رۆشان لەزگین‪ ‬و دلاوەر زەراق‪ ‬کە‬ ‫دانیشتووی دیاربەکرن خەڵاتی داوە‪ .‬هەروەها چاپخانەی ‪ ،Apec‬بە عوسمان ئوزچەلک‪ 1‬بۆ بەشی وەرگێڕان‬ ‫خەڵاتی پێشکەش کردووە(‪ .)٤٢‬پێشتریش یەکێتیی رێکخراوەکانی کوردستان لە سوید خەڵاتی پێشکەش‬ ‫کردبوو‪.‬‬  
  ‫دەو ساڵانەدا یەکێتی رێکخراوەکانی کرێکارەکانی کوردستان (‪ )Kom-Kar‬کە لکەکانی لە زۆر‬ ‫شاری ئاڵمانێدا هەن‪ ،‬خەڵاتی ساڵانەی داوە‪ .‬هەروەها جێی ئاماژەیە کە لە باشووری کوردستانیشدا خەڵاتی‬ ‫پیرەمێرد هەیە‪.‬‬  
  ‫‪ .٢‬چاپی کتێب بە کوردی لە تورکیا‬  
  ‫بە پێی گەڕان و لێکدانەوەکانی من‪ ،‬ئەژماری تەواوی ئەو کتێبانە کە بە کوردی لە تورکیا لە‬ ‫سەردەمی عوسمانیڕا هەتا ‪ ٢٠٠٦‬بڵاوکراونەتەوە ‪ ٦٥٤‬کتێب بوون‪.‬‬  
  ‫‪ ٢.١‬سەردەمی عوسمانی(‪)١٩٢٣-١٨٤٤‬‬ ‫کتێبانی کوردی کە لە سەردەمی عوسمانیدا نووسراون زۆرتر دەستنووسانێک بە شێوەی هەڵبەست‬ ‫بوون‪ .‬ئەگەرچی هەبوون نووسراوەگەلێک کە بە رێنووسی یەزیدی‪ ،‬ئەرمەنی یان ئاشوورییەوە نووسراون‪،‬‬ ‫بەڵام زۆربەیان بە رێنووسی عەرەبییەوە بوون‪ .‬چاپەمەنی و بەرهەمە چاپکراوەکان‪ ،‬رۆڵێکی هەرە گرینگیان‬ ‫لە بڵاو کردنەوەی بیروڕاکان و یەکدەست کردنی زماندا هەبووە‪ .‬ئەگەرچی هەتا جەنگی جیهانی یەکەم‪،‬‬ ‫کوردەکان لە کوردستان چاپخانەیەکیان نەبووە و چاپخانەکان یان ئی حکوومەت بوون یان بەڕێوەبەرەکانی‬ ‫رۆژاوایییان خاوەن بوون‪ .‬هەر بۆیه کە یەکەمین کتێبە کوردییەکان لە دەرەوەی ئەم ناوچەیەدا لە شارەکانی‬ ‫قاهیرە و ستەمبۆڵ لەچاپ دراون‪.‬‬  
  ‫بزاڤی نەتەوەییی کوردەکان کە ئەو دەم هێستا لە پێکهاتەیەکی دەرەبەگانەدا بەڕێوەدەچوو‪ ،‬پێش لە‬ ‫دیکەی خەڵکەکانی دانیشتووی ئەمپەراتووریی عوسمانی دەستی پێکرد‪ .‬پیشکەوتنی چاپەمەنیی کوردی‬ ‫ئاوێنەی پێشکەوتووییی ژیانەوەی نەتەوەییی کوردەکانە‪.‬‬  
  ‫سەرەڕای چاپخانەی رۆژنامەی کوردستان‪" ،‬مطبع کردستان علمیة "(چاپخانەی زانستیی کوردستان)‬ ‫کە کوردێک بە نێوی فەرەجۆڵڵا زەکی ئەلکوردی‪ ‬لە ‪١٩١١‬دا بەڕێوەی دەبرد‪ ،‬چاپخانەیەکی دیکەی‬ ‫ئەو رۆژنامە لە ‪١٨٩٨‬دا لە قاهیرە(‪ )٤٣‬بوو بەڵام نازانین ئایا لەوێدا کتێبی کوردی لەچاپ دەدرا یان‬ ‫نە(‪ .)٤٤‬عەبدوڕەحمان بەدرخان و عەبدوڵڵا جەڤدەت‪ ‬ئەو کوردانە بوون کە دژ بە سوڵتانی عوسمانی وەستان‬ ‫و تێکۆشین لە ماوەی مانەوەیان لە سویسدا چاپخانەیەک بکڕن بەڵام بڵوێزی ئەمپەراتووریی عوسمانی لێیان‬ ‫قەڵس بووبوو و پەرۆشیی خۆی بە بەڕێوەبەرانی حکوومەتی وێ راگەیاندبوو(‪.)٤٥‬‬  
  ‫لجەلی کوردیزادە ئەحمەد رامیز‪ ‬و مۆتکلی خەلیل خەیالی‪ ‬لە ‪١٩٠٨‬دا لە ستەمبۆڵ دەگەڵ‬ ‫هەڤاڵەکانیان چاپخانەیەکی کوردییان دامەزراند(‪ .)٤٦‬هەروەها دەگوترێ لە ستەمبۆڵ لە ‪١٩١٠‬دا‪،‬‬ ‫چاپخانەیەک بە نێوی ماتباعی ئامەدی‪ ‬کە خاوەنەکەی پیاوێکی دیاربەکری بوو هەبووە کە کتێبانی‬ ‫پەیوەندیدار لەتەک کوردەکانی لەچاپ دەدان(‪.)٤٧‬‬  
  ‫ئەکرەم جەمیل پاشا لە یەکەمین نەتەوەخوازەکانی باکووری کوردستان بووە کە چاپخانەیەکی لە‬ ‫دیاربەکر کڕیوە و رۆژنامەی "قازی"ی لە ‪١٩١٨‬دا بڵاوکردووەتەوە(‪.)٤٨‬‬  
  ‫یەکەمین کتێبی کوردی لە ستەمبۆڵ لە ‪١٨٤٤‬دا لەچاپ دراوە‪ .‬ئەو کتێبەش کتێبی عارفی‬ ‫بەنێوبانگ مەولانا خالدی نەقشبەندی بوو کە بە تەواوی بە کوردی نەبوو و لە هەڵبەستی عەرەبی و فارسی‬ ‫و چەند هەڵبەستێکی کوردی پێک هاتبوو‪.‬‬  
  ‫هەتا ئەو رادەیە کە زانیم‪ ،‬ئەژماری تەواوی ئەو کتێبانە کە بە کوردی لە ‪١٨٤٤‬ەوە هەتا راگەیاندنی‬ ‫کۆماری تورکیا لە ‪ ١٩٢٣‬بڵاوکراونەتەوە‪ ،‬نێزیکەی ‪ ٢٠‬کتێبان بوون‪ .‬جگە لە یەکێک نەبێ کە لە‬ ‫دیاربەکر و یەکێک لە قاهیرەدا بڵاو کراونەتەوە‪ ،‬هەموو ئەو کتێبانە لە ستەمبۆڵدا بڵاوکراونەتەوە‪.‬‬ ‫ لجەلی کوردیزادە ئەحمەد رامیز کە لە سەردەمی عوسمانیدا لە قاهیرە و ستەمبۆڵ کتێبی لەچاپ‬ ‫دابوو و بڵاوی کربوونەوە‪ ،‬بەو رستانە کە لە پشتی کتێبێکی کوردی کە لە ‪١٩٠٦‬دا لە قاهیرە لەچاپدراوە‪،‬‬ ‫سەرنجی نووسەرەکانی راکێشاوە‪:‬‬  
  ‫"‪...‬ئەو جار گەرەکمە بە کوردی کتێب و برووشوور لەچاپ دەم و بڵاویان کەمەوە‪ .‬تکایە ئەو کتێبە‬ ‫کوردیگەلە هەتانە بۆم بنێرن کەوا بتوانم بە ئاماژە بە هەستی جوانتان بەرانبەر بە سەربەرزیی خەڵک و‬ ‫بە نێوی بەخشینی خۆتانەوە لەچاپیان دەم‪ .‬دوایی بەو کەسانەی کە کتێبیان ناردووە‪ ،‬چەند کۆپییەک‬ ‫دەگەڵ کتێبە راستییەکەیان پێشکەش دەکەمەوە"(‪.)٤٩‬‬ ‫ نێزیکی نیوەی ئەو کتێبە کوردییانە کە بە رێنووسی عەرەبی نووسرابوون و لە ماوەی سەردەمداریی‬ ‫عوسمانیدا بڵاوکرابوونەوە لە ‪١٩١٩-١٩١٨‬دا هاتوونەتە گۆڕێ‪ .‬هۆکارەکەش ئەوەیە کە قۆشنی عوسمانی‬ ‫لە جەنگی جیهانی یەکەمدا بۆڕ درا و ئینگلیسییەکان ئەو مەڵبەندە کە ئێستا بووەتە عێراقیان داگیرکرد و‬ ‫فەڕەنسییەکانیش بوونە دەسەڵاتدارەکانی سووریا‪ .‬داهێزانی تورکەکان هەلێکی بۆ کەسایەتییە ناسراوەکانی‬ ‫کورد کە لە ستەمبۆل دەبوون رەخساند کە توانیان رێکخراوەکانی خۆیان پێک بێنن و هەندێک گۆڤار و‬ ‫کتێب بڵاو بکەنەوە‪.‬‬  
  ‫لە ماوەی دەسەڵاتداریی عوسمانییەکاندا‪ ،‬خەڵکی ئەرمەنی و بەڕێوەبەرەکانی رۆژاوایی چەند‬ ‫وەرگێڕاوی کوردیی ئینجیلیان بڵاو کردەوە‪ .‬لە نێوان ساڵەکانی ‪ ١٨٥٦‬و ‪١٩١١‬دا لە ستەمبۆڵ لانی کەم‬ ‫‪ ٥‬ئینجیلی کوردی لەگەڵ کتێبێکی فێرکاریی رێنووسی کوردی بە رێنووسی ئەرمەنی بڵاوببووەوە(‪.)٥٠‬‬ ‫دوو وەرگێڕاوی ئینجیل لە ‪ ١٩٢٢‬و ‪١٩٢٣‬دا بڵاوکراونەتەوە‪.‬‬  
  ‫لە سەردەمی عوسمانییەکاندا نێزیکی ‪ ٣٠‬کتێبی کوردی کە بە رێنووسانی جۆربەجۆرەوە نووسرابوون‬ ‫بڵاوکراونەتەوە‪.‬‬  
  ‫بە گوێرەی پەیماننامەی لۆزان لە ساڵی ‪ ،١٩٢٤‬تورکیا‪ ،‬ئینگلیس و فەڕانسە کوردستانیان دە نێوان‬ ‫خۆیاندا دابەش کرد‪.‬کوردستانی باکوور بۆ تورکیا مایەوە‪ ،‬باشووری کوردستان کەوتە ژێر چەپۆکی‬ ‫ئینگلیس و کوردستانی رۆژاواش بوو بە گۆڕەپانی فەڕەنسییەکان‪ .‬بۆچوونی بریتانیا لە باشووری کوردستان‬ ‫دەگەڵ کوردستانی بن دەستی تورکەکان جیاوازیی هەبوو‪ .‬لە باتی رێپێنەدان بە زمانی کوردی‪ ،‬تێدەکۆشان‬ ‫لە زمانی کوردی بۆ ئامانجەکانی خۆیان کەڵک وەرگرن و گۆڤاران لە بەغدا و سلێمانی لە ژێرچاودێریی‬ ‫خۆیانەوە لەچاپ دەن‪ .‬هەروەها راگەیاندنەکانی خۆیان بە زمانی کوردی جێبەجێ دەکردن‪ .‬بڵاوکردنەوە بە‬ ‫کوردی لەپاش ئەوەش کە بریتانییەکان عێراقیان چۆڵ کرد بەردەوام هەبوو‪.‬‬  
  ‫‪ ٢.٢‬سەردەمی کۆمارخوازی(پاش ‪)١٩٢٣‬‬  
  ‫‪ ٢.٢.١‬لە ‪ ١٩٢٣‬هەتا ‪١٩٦٥‬‬  
  ‫لە ماوەی کۆمارخوازیدا‪ ،‬حکوومەتی تورکیا چەڵەمەیەکی فرەتری لە چاو دەسەڵاتداریی‬ ‫عوسمانییەکان لە سەر زوانەکاندا داسەپاند‪ .‬بۆ نموونە‪ ،‬پاش ‪ ١٨٣٩‬حکوومەتی عوسمانی یەکەمین‬ ‫رۆژنامەی فەرمیی خۆی‪ "Takvim-i Vakayi " ،‬بە تورکی‪ ،‬عەرەبی‪ ،‬یۆنانی و ئەرمەنی بڵاو دەکردەوە‪.‬‬ ‫هەروەها کە ئاماژەمان پێکرد‪ ،‬پێش لە گۆڕانی رێنووس بۆ سەر رێنووسی لاتین‪ ،‬رێنووسی عەرەبی بۆ‬ ‫تورکی بە کار دەهێنرا‪ ،‬بۆیە چینە نوێیەکان نەیاندەتوانی لە بەرهەمانی ئەدەبیی سەردەمی عوسمانییەکان‬ ‫کەڵک وەرگرن‪.‬‬  
  ‫هەتا ‪ ١٩٤٦‬تورکیا لە لایەنی یەک پارتی و یەک رێبەرەوە بەڕێوە دەچوو‪ .‬لە پاش ‪١٩٤٦‬‬ ‫دیکەی بزاڤەکانیش پێک هاتن‪ .‬رۆژنامە و گۆڤارە کوردییەکان بە هۆی نالەباریی ئاقارەکە نەیاندەتوانی‬ ‫هەتا ‪ ١٩٤٨‬بڵاو بکرێنەوە‪ .‬پاش ‪ ١٩٤٨‬هەندێک لە کەسایەتییە کوردەکان‪ ،‬نەک هەموو نووسەرەکان‪،‬‬ ‫ناڕاستەوخۆیانە و بە کورتە ئاماژەیەکی ناڕێکەوە لە گۆڤارەکاندا بە تورکی سەبارەت بە کوردەکان دەدوان‪.‬‬ ‫هەبوون نووسەرانێك کە دەیانوێرا و جوان جوان لە بابەتی کوردان و مافی مرۆڤان باسیان دەکرد‪ .‬لە ‪١٩٥٩‬دا‬ ‫کاتێک کە رۆژنامەی تورکیی "‪ "İleri Yurd‬لە چەند دێڕان بە کوردی لە لایەنی مووسا ئانتەرەوە‬ ‫لەچاپ درا‪ ،‬دۆسیەیەکی دادخوازی کت‌وپڕ دژ بە نووسەرەکە رێکخرا‪.‬‬  
  ‫بە هۆی بۆچوونی تورکیا لە ماوەی ‪ ،١٩٦٥-١٩٢٣‬تەنیا دوو کتێبی ئایینیی کوردی بڵاوکرانەوە‬ ‫کە هەرتکیان بە رێنووسی عەرەبی نووسرابوون‪ .‬لە بەر ئەوەی کە چینە نوێیەکان نەیاندەتوانی دەستنووس‬ ‫و چاپەمەنییە نووسراوەکان بە رێنووسی عەرەبیی ساڵەکانی پێش لە ‪ ١٩٢٨‬بخوێننەوە و هەروەها بە هۆی‬ ‫نەگونجاو بوونی لەچاپدانی کتێبی نوێ بە رێنووسی لاتین‪ ،‬درۆ نییە ئەگەر بڵەین کوردیی نووسراو‬ ‫چیدیکە بەرچاو نەدەکەوت‪ .‬چینەکانی پێشتر پێیان وا دەسەلمێندرا کە کتێبی کوردی یان نووسینی کتێب‬ ‫بە کوردی هەبوونی بۆ نییە و ناکرێ‪.‬‬  
  ‫‪ ٢.٢.٢‬لە ‪ ١٩٦٥‬هەتا ‪١٩٨٠‬‬  
  ‫هەندێک لە مافە دیمۆکراتیکە نوێیەکان بە هۆی گۆڕانی دەستوورەوە لە ‪١٩٦٠‬دا داهێنران‪،‬‬ ‫ئەگەرچی دامەزراندنی رێکخراوە کوردییەکان هەر رێپێنەدراو مابوونەوە‪ .‬لە ‪١٩٦٥‬دا گۆڕانکارییەکی‬ ‫دیکەش رووی دا؛ کوردەکان بزاڤێکیان بۆ یەکەم جار لە سەردەمداریی کۆمارخوازەکانی تورکیا پێکهێنا‪.‬‬ ‫ئەم بزاڤە نایاسایییانە رێکخرابوو و لە ‪١٩٧٠‬کاندا هۆگریان لە رێکخراوەکان و بزاڤەکانی تردا زۆرتر بووەوە‪.‬‬ ‫ئەو رێکخراوانە جاروبار گۆڤاریشان بڵاودەکردەوە(‪ )٥١‬کە زۆربەی گۆڤارە یاسایی یان نایاسایییەکان دەستیان‬ ‫لە سەرگیرا‪.‬‬  
  ‫کتێبێکی شانۆگەری و رێزمان بە کوردی لە یەکەمین کتێبانێک بوون کە لە پاش ‪ ٤٠‬ساڵان‬ ‫زۆرکارییەوە‪ ،‬لە ‪١٩٦٥‬دا لەچاپ دران‪ .‬شانۆەکە لە لایەنی نووسەر و رۆژنامەوان مووسا ئانتەر لە‬ ‫بەندیخانەدا نووسرابوو‪ .‬ئانتەر لە لایەنی هێزە ئەمنییەکانەوە پاش چەند ساڵان لە ‪ ١٩٧٢‬لە تەمەنی ‪٧٤‬‬ ‫ساڵیدا کوژرا(‪.)٥٢‬‬  
  ‫سێ کتێبی دیکە لە نێوان ‪ ١٩٦٦‬و ‪١٩٧٠‬دا بڵاو کرانەوە‪ .‬کە خونتای ئەرتش لە ‪١٩٧١‬دا هێزی‬ ‫بەدەست گرت‪ ،‬تەنیا یەک کتێب بە کوردی لە نێوان ‪ ١٩٧١‬و ‪١٩٧٥‬دا بڵاو بووەوە‪ .‬هەروەها چەند کتێبی‬ ‫دیکەش لە دوای ‪١٩٧٥‬دا لەچاپ دران؛ لە نێوان ‪ ١٩٧٥‬و ‪ ١٩٨٠‬تێکڕا نۆ کتێبان بڵاوبوونەوە کە تەواوی‬ ‫ئەم کتێبانە پێشگرییان لێ‌کرا‪ .‬جێی ئاماژەیە کە لە ماوەی ساڵەکانی ‪ ١٩٢٣‬هەتا ‪ ١٩٨٠‬کەمتر لە ‪٢٠‬‬ ‫کتێب بە کوردی لەچاپ درابوون‪.‬‬  
  ‫‪ ٢.٢.٣‬لە ‪ ١٩٨٠‬بۆ ‪٢٠٠٥‬‬  
  ‫لە ‪١٩٨٠‬دا خونتای ئەرتش دیسانەوە دەسەڵاتی گرتەوە دەست‪ .‬بڵاو کردنەوەی کتێب بە کوردی‬ ‫هەتا ‪ ١٩٩٠‬نەگونجراو بوو‪ .‬خونتا جگە لەوەی کە پێشگری لە کتێب و گۆڤارە کوردییەکان کرد‪ ،‬زۆر‬ ‫چاپەمەنیی تورکیشی پێش پێگرتن‪ .‬بە گوێرەی توێژینەوەیەک‪ ٣٤٧٢ ،‬چاپەمەنی لە نێوان ساڵەکانی‬ ‫‪ ١٩٨٤-١٩٤٩‬و ‪ ٩٢٧‬لە نێوان ساڵەکانی ‪ ١٩٨٤-١٩٨٠‬دا لە تورکیا بەرگرییان لێ کراون(‪.)٥٣‬‬ ‫لە ماوەی بەرگریی درێژخایەن لە سەر بەکارهێنانی زمانی کوردی‪ ،‬حکوومەت ئەوەی لێ دەهات‬ ‫بۆ پێشگری لە چاپ و بڵاوکرنەوەی چاپکراوە کوردییەکان ئەنجام دا‪ .‬جگە لە چاودێرییەکان کە بەردەوام‬ ‫لە سەر کوردەکان هەبوو‪ ،‬دەتوانین ئاماژە بەمانەش بکەین‪:‬‬  
  ‫ئەو یاساگەلە کە سەبارەت بە سزادرانی ئەو کەسانە بوو کە بە کوردی دەیاننووسی‪ ،‬کتێبی کوردییان‬ ‫بڵاودەکردەوە یان پێیان بوو‪ ،‬جێبەجێ دەکرا‪ .‬پۆلیس ئەو چاپەمەنیگەلە کە وێ دەچوو دژ بە پێشگرییەکان ‫دەجووڵانەوەی داگیر دەکردن‪ .‬نووسەران و رۆژنامەوانانی کورد قۆڵبەست دەکران‪ ،‬ئەشکەنجە دەکران‪،‬‬ ‫بریندار دەبوون و دەکوژران‪ .‬وەک لە رێکخراوەی رۆژنامەوانانی هاوچەرخدا دیارە‪ ،‬لە ساڵەکانی ‪١٩٩٢‬‬ ‫هەتا ‪ ،١٩٩٦‬لانی کەم ‪ ١٤‬کەسان کە بۆ رۆژنامە کوردییەکان کاریان دەکرد کۆژراون(‪ .)٥٤‬بە گوێرەی‬ ‫لێکۆڵینەوەیەکی دیکەی هەر ئەو رێکخراوە‪ ١٤ ،‬هەواڵنێری رۆژنامە لە باکووری کوردستان هەر لە ساڵی‬ ‫‪١٩٩٣‬دا تێچوون(‪.)٥٥‬‬  
  ‫جاروبار چاپخانەکان بە هۆی مەترسیدار بوون‪ ،‬بەرهەمە کوردییەکانیان لەچاپ نەدەدا‪ .‬بڵاوکردنەوەی‬ ‫چاپکراوەکانیش بۆ خۆی کێشەیەکی دیکە بوو‪ ،‬چوونکینێ نووسینگەکانی پۆست و ناوەندەکانی بڵاوکەر‪،‬‬ ‫بڵاوکردنەوەی چاپەمەنییە کوردیییەکانیان وە ئەستۆ نەدەگرتن‪ .‬پێ بوونی کتێبی کوردی تاوانێک بوو‬ ‫کە پۆلیس لە حاستیدا بەرپرس بوو‪ .‬عارف سەڤنچ‪ ،‬خاوەنی چاپخانەی "دەنگ" دەڵێ لەچاپدانی بەرهەمی‬ ‫کوردی لەو بارودۆخە نالەبارانەدا‪ ،‬چەشنێک خەباتی گەریلایانە بوو کە لە نێو شاران بەڕێوە دەچوو‪.‬‬  
  ‫بۆ ماوەیەکی زۆر‪ ،‬کوردستان بە دەستی هێزی ئەرتشیی جۆربەجۆرەوە بەڕێوە دەبرا(‪ .)OHAL‬تەنانەت‬ ‫زۆرکارییەکی خراپتر لە سەر زمانی کوردی لەم سەردەمەدا داسەپێندراوە کە هەتا ‪ ٢٠٠٢،١١.٣٠‬خایاندی‪.‬‬ ‫بە کورتی هەر هێند بڵەین کە چاپەمەنییە کوردییەکان لە تورکیا خوویان بەم شێوازە گرتبوو‪:‬‬  
  ‫کتێبێک لەچاپ دەدرا و پاشان پێشی دەگیرا‪ ،‬نووسەرەکە و لەچاپدەرەکە تاوانبار دەزاندران‪ ،‬ئەو خوێنەرانەش‬ ‫کە بە کتێبی کوردییەوە دەگیران یان لە ماڵیاندا چاپەمەنیی کوردی دەدۆزرایەوە‪ ،‬دواکەوتنی یاسایییان‬ ‫تووش دەبوو‪.‬‬  
  ‫‪ ٢.٢.٤‬کۆتاییی بەرگرییەکان‬  
  ‫لەپاش ئەو هەموو کەندوکۆسپە کە لە سەرێ باسمان لێ کردن‪ ،‬گۆڕانکاریگەلێکی گرینگ لە‬ ‫‪١٩٩٠‬کاندا هاتنە گۆڕێ‪ .‬رێپێنەدراویی چاپی کتێب و گۆڤاری کوردی لە ‪١٩٩١‬دا بە بەلاوەنانی یاسای‬ ‫ژمارە ‪ ٢٩٣٢‬چیدیکە نەما‪ .‬بەندی ‪٢٨‬ی ئەو یاسایە لە ساڵی ‪٢٠٠١‬دا هەڵوەشێندرا‪ .‬لە ‪ ٣‬ئابی ‪٢٠٠٢‬دا‪،‬‬ ‫پارلەمانی تورکیا دەنگی بە پاکەتی هاودەنگیی یەکێتێ ئەورووپا دا و پەسەند کرا‪ .‬ئامادەکاریگەلێکی‬ ‫یاسایی بۆ فێرکاریی زمانی کوردی و رێپێدان بە بڵاوکردنەوەی رادیۆ و تەلەڤیزیۆنە کوردییەکان لە ژێر‬ ‫مەرجە دیاری کراوەکاندا رێکخران‪ .‬لە ‪٢٠٠٣‬دا یاسای پەیوەندیدار لەگەڵ نێوە کوردییەکان گۆڕدرا‪ .‬بەندی‬ ‫‪ ٨‬یاسای ژمارە ‪ ٣٧١٣‬کە سەبارەت بە جەنگ دژ بە تێرۆریزمەوە بوو‪ ،‬لە ‪١٥.٧.٢٠٠٣‬دا هەڵوەشێنرا‪ .‬بە‬ ‫دوای نەمانی بەرەنگارییەکان‪ ،‬ئەژماری کتێبە کوردییەکان گەشەی کرد و لە نێوان ‪ ١٩٩٠‬و ‪١٩٩٩‬دا بە‬ ‫‪ ٢١٢‬کتێب گەیشت‪.‬‬  
  ‫ئەگەرچی لابردنی بەرگرییەکان لە سەر زمانی کوردی واتای نەمانی کۆسپێکی زۆر گەورە لە‬ ‫سەر رێگای نووسین بە کوردی هەیە‪ ،‬بەڵام هێشتا لە دابەزاندنی ئامادەکارییەکاندا هەندێک بەرهەڵست‬ ‫هەن‪ .‬تەنانەت لە ساڵی ‪٢٠٠٦‬دا دژ بە کەڵک وەرگرتن لە نێوەکوردییەکان لە دادگادا دۆسیە هەبووە‪ .‬بۆ‬ ‫نموونە‪ ،‬فەرمانگەی داواکارەکانی سێرت‪ ،‬دژ بە ناوەندی فەرهەنگ و هونەری بۆتانەوە‪ ،‬بە هۆی ئەوەی‬ ‫کە درۆشمەکەی بە کوردی "ناڤەندا چاند و هوونەرا بۆتان"‪ ‬نێو نابوو‪ ،‬تاوانبارکارییەکی رێکخست(‪.)٥٦‬‬ ‫هەر لەو کاتەدا‪ ،‬بە دەگمەن‪ ،‬بۆ چەند کتێبێکیش لە دادگا دۆسیە کرابووەوە‪ .‬دۆسیەکانی دژ بە "گرێ‬ ‫شێران‪"‬ی مەناف عوسمان‪ ‬و "گولێن ئازادیێ‪"‬ی قاهر فرات‪ ‬لە نێو چاپکراوەکانی چاپخانەی ئارامدا‬ ‫نموونەگەلێک لەوانەن‪.‬‬  
  ‫هەندێک ئاکادمی تێکۆشیون تیشک بخەنە سەر ئەوەی کە سەرەڕای نەمانی بەرگرییەکان‪،‬‬ ‫بۆچی کاتێک پێکهاتنامەکان لە یەکێتیی نەتەوەکاندا رەچاو دەگیردرێن‪ ،‬هەست دەکرێ دژایەتی لەگەڵ‬ ‫کوردەکان‪ ،‬چ لە باری زمانکوژی و چ فەرهەنگکوژییەوە لە تورکیا هەر ماوەتەوە؟ وڵامی ئەو پرسیارە‬ ‫لەڕاستیدا هۆی جێبەجێنەکرانی فێرکاری بە زمانی زگماکی و دیکەی پێ‌ڕانەگەیشتنەکان دەردەخات(‪.)٥٧‬‬ ‫تەنانەت بۆ ئەو زمانانەش کە رێپێدراون‪" ،‬دابەش کردنی هێزی ئابووری‪ ،‬سیاسی و فەرهەنگی ناهاوبەش‪،‬‬ ‫کارگێڕیی خراپی لە سەر ژیانەوەی زمانە بێبەشەکاندا دەبێ"(‪.)٥٨‬‬  
  ‫لە لایەکی دیکەشەوە‪ ،‬هەندێک کێشەی پەیوەندیدار بە نووسینی زمانی کوردی و لەچاپدانی‬ ‫کتێبی کوردی لە دوای نەمانی بەرگرییەکان لە سەر کوردیدا‪ ،‬روونتر دەرکەوتوون‪ .‬پێش لە هەموو‬ ‫شتێک‪ ،‬کوردیی نووسراو وەکوو سەردەمی پێشگرییە درێژخایەنەکە‪ ،‬هێشتا کێشەسازکەرە و تا ئێستەش لە‬ ‫فێرکاریدا بەکار نەهێنراوە‪ .‬بە تایبەت لە بابەتە زانستییەکاندا ناتوانێ بە چاکی خۆی بناسێنێ و کێشەی‬ ‫تێرمینۆلۆژیکی هەیە‪ .‬هەروەها ئەو کەسانەش کە دەرفەتی کوردی خوێندنەوەیان لە خوێنگەکاندا نەبووە‬ ‫تووشی کێشەی تێگەیشتن دەبن‪.‬‬  
  ‫ژمارەکانی خوارەوە پێشکەوتنی چاپی کتێبی کوردی بەپێی ساڵ نیشان دەدەن‪.‬‬  
  ‫لانی کەم ‪ ١٠٣‬کتێبان لەم چاپکراوەگەلەدا بۆ یەکەم کەڕەت لە هەندەران بە تایبەت لە سوید‬ ‫بڵاوکراونەتەوە‪.‬‬  
  ‫‪ ٢.٣‬کتێبە بڵاوکراوەکان بە شێوەزاری زازایی‬  
  ‫ئەگەرچی کورمانجی زاراوەی زۆربەی کوردەکانی باکووری کوردستانە‪ ،‬زاراوەی زازاییش(کرمانجی)‬ ‫لە هەندێک پارێزگادا قسەی پێ دەکرێ‪ .‬بەراوەرد دەکرێ رێژەی ئەو کەسانە کە بە زازایی دەپەیڤن یەک‬ ‫لە چواری تەواوی خەڵکی کوردی باکوور بێ‪.‬‬  
  ‫لە نێوان ئەو ‪ ٦٥٤‬کتێبە کوردییە کە لە تورکیادا بڵاوکراونەتەوە‪ )%١١.٣(٧٤ ،‬کتێبیان بە زاراوەی‬ ‫زازایی نووسراون و دیکەی ‪ ٥٨٠‬بەرهەمەکە بە کورمانجی‪ .‬جێی ئاماژەیە کە چاپخانەی ڤاتە تەنیا کتێبی‬ ‫زازایی لەچاپ دەدا‪.‬‬  
  ‫‪ ٢.٤‬چەشنی بەر‌هەمی ئەدەبیی کتێبە چاپکراوەکان‬  
  ‫کتێبە چاپ کراوەکان چەشنی بەر‌هەمی ئەدەبیی جیاوازیان هەبووە بە جۆرێک کە زۆربەیان‬ ‫چیرۆک یان هەڵبەستن‪.‬‬  
  ‫کتێبە کوردییە بڵاوکراوەکان لە تورکیا(کە لە تورکیاش لەچاپ درابن) بە پێی چەشنی بەرهەمی‬ ‫ئەدەبییانەوە ئەمانەن‪:‬‬  
   ‫هەروەها کە دەبینن هەڵبەست‪ ،‬رۆمان و کورتە چیرۆکەکان لە نێوان وەرگێڕاوەکان و نووسراوەکاندا‬ ‫بەرچاوترن‪ .‬لە نێوان کتێبە وەرگێڕاوە ناچیرۆکەکاندا ئەژمارێکی زۆر لە کتێبەکان ئایینین‪ .‬لە کاتێکدا‬ ‫کە رێژەی کتێبە ئایینییە وەرگێڕاوەکان ‪ ١٣.٤٧‬لە سەتە‪ ،‬رێژەی بەرهەمە ئایینییە نووسراوەکان ‪ ٢.٨٩‬لە‬ ‫سەتە‪ .‬پێم وایە کە هۆی لەخوارەوە بوونی ئەژماری لەچاپدانی وەرگێڕاوەکان‪ ،‬نووسراوەگەلی رخنەگیرانە‬ ‫و هەروەها کتێبانی بواری کۆمەڵایەتی و زانستە بنەڕەتییەکان‪ ،‬بە کێشەی تێرمینۆلۆژیی کوردیی‬ ‫نووسراو هەڵدەگەڕێنەوە؛ ئەگەرچی نزم بوونی ئاستی زانستیی ئەو کەسانە کە دەشتوانن بە کوردی‬ ‫بنووسن کارگێڕیی زۆری هەیە‪ .‬بە پێچەوانەی هەڵبەست و هۆنراوەکان کە کورد مێژوو و رابردوویەکی‬ ‫بەرچاوی تێدا هەیە‪ ،‬لە باری نووسین لە بوارە نێوبراوەکاندا دەتوانین بڵەین هیچ شتێک وەکوو میرات بۆ‬ ‫کورد نەماوەتەوە‪.‬‬  
  ‫‪ ٢٩‬کتێب کە لە ‪٢٠٠٥-٢٠٠٤‬دا لە لایەنی رێکخراوەی فەرهەنگیی کوردی ستوکهۆڵمەوە‬  
  ‫بڵاوکراونەتەوە دەتوانن لە خشتەکەی سەرێ بە ریزی کتێبانی نووسراو یان وەرگێڕانی منداڵان زیاد بکرێن‪.‬‬ ‫ئەم کتێبانە کە ‪١٨‬یان بە زاراوەی کورمانجی و ‪١١‬شیان بە زازایی نووسراون‪ ،‬لە لایەنی "ئەژانسی سویدی‬ ‫نێونەتەوەییی هاوکاری بۆ پێشخستن(‪ ")SIDA‬پشتیوانی کراون و هەروەها لە لایەنی ئەنستیتووی کوردی‬ ‫ستەمبۆڵەوە بڵاوکراونەتەوە‪ .‬ئەم کتێبانە کە لە تورکیاش لەچاپدراون‪ ،‬هەندێکیان بە ئەژماری لەچاپدانی‬ ‫‪ ٥٠٠٠‬و ئی دیکەش بە ئەژماری ‪ ٢٠٠٠‬یان ‪٣٠٠٠‬ەوە لە نێوان منداڵەکانی دانیشتووی گوندەکان و‬ ‫شارۆچکەکاندا بڵاو کراونەتەوە(‪ .)٥٩‬لە نێوان ئەو کتێبانە هەشبوون وەرگێڕاوانێک لە نووسەرانێک وەکوو‬ ‫دانیەل دێفۆ‪ ‬و ڤیکتۆر هوگۆ‪.‬‬  
  ‫بۆ ئەو کەسانە کە لە بینیندا کێشەیان هەیە‪ ،‬هیچ کتێبێکی خۆبێژ یان قسەکەر بە کوردی لە‬ ‫تورکیا نییە‪ .‬هەبوون چەند بەرهەمێکی کوردی کە ئەوانیش لە سویددا بەرهەم هێنراون(‪.)٦٠‬‬  
  ‫‪ ٢.٥‬راگەیاندنەکانی کتێب‪ /‬پێداچوونەوەکان‬ ‫رەنگە پێداچوونەوەی کتێبی کوردی بە کوردی یان تورکی لە رۆژنامەکان و گۆڤارەکاندا بدینرێنەوە‪.‬‬ ‫ئەگەرچی زۆر بە دەگمەن لە نێو گۆڤارەکانی گرووپە سیاسییە تورکەکانیشدا دەدۆزرێنەوە‪.‬‬ ‫جگە لە سێ لەچاپدەر(‪ ،)٦١‬هەموو ئەو لەچاپدەرانە کە وتووێژم لەگەڵدا کردوون‪ ،‬لە پارە نەدان بۆ‬ ‫پێداچوونەوەکان لە سەرکتێبە تازەلەچاپدراوەکان باسیان دەکرد‪ .‬تەنیا چاپخانەی دەنگ کەتالۆگێکی لە‬ ‫چاپەمەنییەکانی هەبوو‪ .‬زۆربەی لەچاپدەرەکان تەنیا لیستێکی یەک یان دوو لاپەڕەیی لە چاپکراوەکانیان‬ ‫هەیە و ئەو لیستانەش بۆ بڵاوکەرەکان و کتێبفرۆشییەکان یان بۆ پێشانگاکان و دیکەی کۆبوونەوەکان‬ ‫ئامادە دەکرێن‪.‬‬  
  ‫جێی ئاماژەیە کە جاروبار تەلەڤیزیۆنی کوردیی "رۆژ"‪ ،‬پێداچوونەوەکانی لە سەر کتێبەکان‬ ‫بڵاودەکاتەوە بەڵام زۆربەیان ئی نووسەر و لەچاپدەرەکانی نێزیک بە پ‪.‬ک‪.‬ک بوون‪.‬‬ ‫پاش گەڕانێکی زۆر‪ ،‬نەمتوانی ماڵپەڕی لەچاپدەرێکی کورد لە سەر ئینتەرنەتدا ببینمەوە؛ بە وتەی‬ ‫هەندێک لەچاپدەران‪ ،‬کەم هێزیی ئابووری هۆکاری دانەمەزراندنی ماڵپەڕە‪.‬‬  
  ‫‪ ٢.٥.١‬پێداچوونەوەی کوردی لە چاپەمەنییەکاندا‬  
  ‫پاش ‪ ١٩٩٠‬کوردەکان هەندێک رۆژنامە و گۆڤاریان بڵاوکردەوە‪ .‬پتر لە ‪ ٢٠‬گۆڤاری دووزمانە و‬ ‫ئەژمارێکی کەمتریش تەنیا بە یەک زمان‪ ،‬کوردی یان تورکی نووسراون‪ .‬لەگشتیدا گۆڤارە نێوبراوەکان‬ ‫ژیانێکی کورتیان هەبووە‪ .‬لەو گۆڤارانە کە تا ئێستە چاوم لێ کردوون توانیم ئەمانە بدۆزمەوە‪:‬‬ ‫گۆڤارە کوردییەکان‪ :‬ئازادییا وەلات‪ ،‬نووبهار‪ ،‬ڤاتە‪ ،‬وێژە چاند هونەر‬ ‫گۆڤارە دووزمانەکان(کوردی و تورکی)‪ :‬دەما نوو‪ ،‬تیرۆژ‪ ،‬بیر‪ ،‬ڤەستا‬ ‫گۆڤارە تورکییەکان‪Ülkede Özgür Gündem, Deng, Serbesti :‬‬  
  ‫پێداچوونەوەکان و راگەیاندنی کتێب لە هەمووی ئەوانەدا دەدۆزرێنەوە‪ .‬زۆر کات پێداچوونەوەکانی‬ ‫کتێب لە جاروبارنامە کوردییەکاندا‪ ،‬تەنیا لە کورتەپێداچوونەوەیەک سەبارەت بە کتێبێکی تازەلەچاپدراو‬ ‫پێکدێن و ئەگەریش هەندێک زۆرتر پێیدابڕۆنەوە‪ ،‬بە ڕێزلێنان و پێداهەڵگوتنەوەی کتێبەکە خەریک دەبن‪.‬‬ ‫زۆرجار رووپەڕی کتێبێک یان لیستی لەچاپدەران لەچاپدەدرێ بەڵام پێداچوونەوەیەکی رخنەگیرانە زۆر‬ ‫دەگمەن تێیاندا هەڵدەکەوێ‪ .‬جاری واش دەبێ وتووێژی ئەم گۆڤارانە لەتەک نووسەرەکاندا بڵاو بکرێتەوە‪.‬‬  
  ‫‪ ٢.٥.٢‬پێداچوونەوەی تورکی لە چاپەمەنییەکاندا‬  
  ‫لە نێوان ئەو گۆڤارانە کە لە نێو کوردەکانی تورکیادا بڵاوکراونەتەوە‪ ،‬پێداچوونەوەکان لە سەر کتێبە‬ ‫کوردییەکان لە ‪ Ülkede Özgür Gündem، Deng, Serbesti‬و هەروەها هەندێک گۆڤاری رێکخراوە‬ ‫چەپڕەوە تورکەکاندا دەدۆزرێنەوە‪ .‬جارجاریش رۆژنامە ئیسلامییەکان وەکوو ‪ Yeni Şafak‬و ‪ Akit‬بەرهەمە‬ ‫ئایینییەکانی نووبهار دەناسێنن‪.‬‬  
  ‫رۆژنامە و گۆڤارە کوردییەکان هەندەک جار ئەو کتێبانە یان لەچاپدەرانە کە لەگەڵیان دانووستانی‬ ‫بازرگانییان هەیە یان لە بۆچوونەکاندا هاوڕا و هاوڕێن‪ ،‬دەناسێنن و باسیان لێدەکەن‪ .‬بۆ نموونە‪:‬‬  
  ‫لە ناو لەچاپدەرە کوردەکاندا تەنیا چاپخانەی ‪ Doz‬لە چاپەمەنیگەلێک وەکوو رۆژنامەی رۆژانەی‬ ‫تورکیی ‪ Hürriyet، Milliyet، Radikal‬بۆ کتێبەکانی بانگهێشتی بازرگانیی کردووە‪ .‬پەسەندکردنی‬ ‫رێکلام بە کوردی بۆ رۆژنامە تورکەکان شتێکی نوێیە‪ .‬خاوەنی چاپخانەی ‪ ،Doz‬لە وتووێژم لەگەڵیدا‬ ‫گوتی تێکۆشیوە لە رۆژنامەی ‪ Özgür Gündem‬یش رێکلام بکا بەڵام رۆژنامەکە رێگای بەو‬ ‫داواکارییەی نەدابوو(‪.)٦٢‬‬  
  ‫جگە لەمە‪ ،‬لیستەکانی چاپەمەنییە کوردییەکان لە هەندێک کەتەلۆگان وەکوو ‪Book Catalogue‬‬ ‫کە لە لایەنی ‪ TÜRDAV‬ەوە چاپدەکرێ دەدۆزرێنەوە‪.‬‬  
  ‫‪ .٣‬چاپخانە کوردییەکانی تورکیا‬  
  ‫‪ ٣.١‬لەچاپدەرە کوردەکان و چاپخانەکان‬  
  ‫چاپخانە کوردییەکان لە تورکیا یان لە لایەنی بنکەیەکی کەسی و یان لە لایەنی کۆمپانیاگەلی‬ ‫سنوو‌ردارەوە دامەزراون‪ .‬ئەگەر کەسێک بیەوێ کۆمپانیایەک رێکبخا‪ ،‬دەبێ خۆی بە نووسینگەی باج‬ ‫بناسێنێ‪ .‬تۆمارکردنی فەرمیی زانیارییەکانی کۆمپانیاگەلی سنوو‌ردار‪ ،‬پێویستی بە پارەیەکی زۆرتر‬ ‫هەیە و باجێکی زۆرتریش دەبێ بدرێ‪ .‬هەروەها خاوەنەکانی کۆمپانیاکان دەبنە ئەندامی ژووری بازرگانی‪.‬‬ ‫باجەکانی لەچاپدەرەکان‪:‬‬  
  ‫‪ %٨ .	‬زیادەباج لە کتێبە فرۆشراوەکان دەدرێ‪ .‬ئەگەر بڵاوکەری کتێبێک ‪%٤٠‬ی نرخەکە بۆ خۆی‬ ‫بەرێ‪ ،‬نێزیکی نیوەی دەستکەوتی کتێبەکان بۆ باج دەچێ‪.‬‬  
  ‫‪ .	‬باجە کەم کراوەکان لە دەستکەوتەکانی مافی لەچاپدان یان داهاتی نووسین و وەرگێڕانەوە‪،‬‬ ‫راستەوخۆ بە بەڕێوەبەرەکانی باج دەدرێن‪ .‬رێکخراوەیەک کە پارەکەی پێ دەدرێ تەنیا پاشماوەکە وەردەگرێ‪.‬‬  
  ‫ئەو وەرگێڕانە کە بۆخۆیان خاوەنی کۆمپانیایەک نین‪ ،‬بۆ ئەوەی کە لە داهاتوودا داوای فاکتۆرەکانی‬ ‫فرۆش نەکەن‪ ،‬بڕیارنامە ئامادەکراوەکانی لەچاپدەرەکان واژۆ دەکەن‪ .‬بەم چەشنە لەچاپدەرەکان لە ‪%١٠‬‬ ‫دەسحەقێک کە بەپێی بڕیارنامەکە دیاری‌کراوە باجێکی کەم‌کراو دەدەن‪ .‬سەرجەم باجەکان بە پێی‬ ‫هۆرتەوبەرەکانی پوول و دیکەی پێداویستییەکان زۆرتر دەبێتەوە و لەئەنجامدا باجە کەم‌کراوەکان بە ‪%١٥-١٠‬‬ ‫دەگا‪ .‬زۆر کات چاپخانەکان‪ ،‬باجی کەم‌کراو بێ‌جگە لە دەسحەقی نووسەر یان وەرگێر رەچاو دەگرن‪ .‬بۆ‬ ‫نموونە ئەگەر چاپخانەیەک ‪ ٢٠‬لیرەی نوێی تورکی وەکوو باج لە بەرانبەر وەرگێڕاوێکی ‪ ١٠٠‬لیرەیی دەدا‪،‬‬ ‫رێژەی باجەکە لەو پارەیە کە بە وەرگێڕەکەی دەدا کەم دەکاتەوە‪ ،‬کەوابوو وەرگێڕەکە ‪ ٨٠‬لیرە وەردەگرێ‪.‬‬ ‫‪ .‬ئەگەر سوود و قازانجێک هەبێ‪ ،‬باجیشی بۆ هەیە‪.‬‬  
  ‫لە ساڵی ‪٢٠٠٠‬دا فرەتر لە ‪ ٤٠‬چاپخانەی کوردی لە تورکیا دامەزراون کە ‪١٥‬یان توانیویانە پتر لە‬ ‪ ١٠‬کتێبان لەچاپ دەن‪ .‬ئارام‪ ،‬ئاڤەستا‪ ،‬دەنگ‪ ،Doz، Elma ،‬چاپخانەی ئەنستیتووی کورد‪ ،‬نووبهار و‬ ‫پێری‪ ‬لەو لەچاپدەرانەن کە زۆرتر لە ‪ ٢٠‬کتێبی کوردییان هەبووە‪.‬‬  
  ‫ئەم ‪ ٨‬لەچاپدەرە هەتاکوو ئێستە کە ئەم دێڕانە دەنووسرێن‪)%٤٨.٩(٣٢٠ ،‬ی تەواوی کتێبە‬ ‫کوردییەکانی تورکیایان بڵاو کردووەتەوە‪ .‬دوو چاپخانەی ئاڤەستا و پێری‪ ،‬زۆرترین ئەژماری لەچاپدان‪،‬‬ ‫واتە ‪ ١٣٠‬کتێبیان(‪ )%١٩.٩‬هەبووە‪.‬‬  
  ‫هەندێک لەچاپدەران لە پاش چەند بەرهەمان‪ ،‬وازیان لە چاپەمەنی هێناوە‪ .‬لە ‪٢٠٠٥‬دا‪ ،‬ئەژماری‬ ‫چاپخانە بەکارەکان کە لانی کەم کتێبێکیان لەچاپ دابوو ‪ ١٦‬بووە‪١٢ .‬یان لەو مێژوویانەی خوارەوە‬ ‫دامەزرابوون‪:‬‬  
  ‫کۆمال‪ ،)١٩٧٤( ‬دەنگ(‪ ،)١٩٩٠(Doz،)١٩٨٩‬چاپخانەی ئەنستیتووی کورد(‪ ،)١٩٩٢‬نووبهار(‪،)١٩٩٢‬‬ ‫ئاڤەستا(‪ ،)١٩٩٥‬پێری(‪ ،)١٩٩٧‬ئارام(‪ ،)٢٠٠٢(Elma ،)١٩٩٧‬ڤاتە(‪ ،)٢٠٠٣‬لیس‪ ،)٢٠٠٤( ‬بیر(‪.)٢٠٠٥‬‬  
  ‫چوار کەس لە خاوەنی ئەو چاپخەگەلە‪ ،‬پێشتر مامۆستای خوێندنگە بوون‪ ،‬دوو کەس پلەوپایەی‬ ‫زانستگایییان لە بواری راگەیاندن‌وپەیوەندیدا هەیە‪ ،‬دوو کەس لە مرۆڤناسی شارەزان و چوار کەس بە هۆی‬ ‫سیاسییەوە لە درێژەی خوێندنی باڵا راماونەتەوە؛ هەروەها شەش کەسیان بۆخۆیان نووسەریشن‪ .‬پێش لەوەی‬ ‫زۆربەی ئەمانە بچنە بواری چاپەمەنییەوە‪ ،‬لە هەڕەتی خونتای ئەرتشی یان پاشتر‪ ،‬بە هۆی خەباتەکانیان‬ ‫بۆ مافە نەتەوەیییەکانی کوردەکان یان لە بەر چالاکییەکانیان لە رێکخراوە سیاسییەکان لە بەندیخانەکاندا‬ ‫بەندکرابوون‪ .‬تەنانەت هەن کەسانێک لەمانە کە بێ ڤەکۆلی و پێداچوونەوەی دۆسیەکەیان لەبەندیخاناندا‬ ‫دانیشێنرابوون‪.‬‬  
  ‫هەروەها هەن خاوەنی چاپخانەگەلێکی کوردی کە هێشتا لە بەندیخانەکاندا ماونەتەوە یان بە هۆی‬ ‫چاپەمەنییە تورکیەکانیان جببە کراون‪.‬‬  
  ‫لەم دوایییانەدا لەچاپدەرانێکی کورد دەرکەوتوون کە لە بابەتێکی تایبەتیدا ورد بوونەتەوە‪ .‬بۆ نموونە‪،‬‬ ‫چاپخانەی نووبهار لە بواری کتێبە ئایینییەکان و چاپخانەکانی لیس و بەلکی ‬لە بواری چیرۆکدا‬ ‫پسپۆڕانە خەریکی کارن و چاپخانەی ڤاتە کتێبانی زازایی لەچاپدەدا‪.‬‬  
  ‫دەو چەند ساڵەی رابردوودا گۆڤار و چاپخانە کوردییەکان‪ ،‬ناوەندەکانیان بۆ دیاربەکرێ هەڵگواستوونەتەوە‬ ‫و چاپخانەگەلی نوێش لەوێ دامەزراون‪.‬‬  
  ‫چوار نووسینگەی ئەو ‪ ١٢‬چاپخانەیە باسمان لێ کردن‪ ،‬وەها کە من دیتم‪ ،‬ناوەندیان ئێستاکانێ‬ ‫لە دیاربەکردایە و ئەوەی دیکەش لە ستەمبۆڵێ دەبن‪ .‬بڕیار وایە پێنج لەچاپدەر لەوانە کە لە ستەمبۆڵ‬ ‫دەبن(‪)٦٣‬لە گۆڕەپانی تەقسیم‪ ‬و گەڕەکی بایوغلو‪ ‬کە چالاکیی فەرهەنگی و چاپەمەنیی زۆریان تێدا‬ ‫هەیە دابمەزرێن‪ .‬زۆربەی ناوەندەکانی چاپخانەکان لە باڵاخانەیەکی کرێکراوی خنجیلانەی دوو سێ ژوورەدا‬ ‫رێکخراون‪ .‬یەکێک لەو لەچاپدەرانە کە قسەم دەگەڵ کردن دەیگوت چوونکینێ ناتوانێ باڵاخانەیەکی‬ ‫دیکە بەکرێ گرێ‪ ،‬هەر لە باڵاخانەی نووسینگەکەشیدا ژیانی ئاساییی خۆی بەسەردەبا‪.‬‬  
  ‫چاپخانەی ئارام تەنیا چاپخانەیەکی کوردییە کە توانیویە چەند کەسان وەکوو فەرمانبەر دامەزرێنێ‬ ‫و مووچەیان داتێ‪ .‬لەتەک خاوەنی چاپخانەکە وێکڕا حەوت کەسان لەو چاپخانەیەدا ئیش دەکەن‪.‬‬ ‫ئەژماری کامپیۆترانێک چاپخانەکان هەیانە لە نێوان یەک تا پێنج لەگۆڕاندایە‪ .‬زۆربەی‬ ‫لەچاپدەرەکان دەزگەی سکەنێرێکیان هەیە و هەندێکیشیان دەزگەی کۆپییان هەیە‪ .‬ئەگەرچی هیچ‬ ‫لەو چاپخانەیانە کتێبەکانیان بە شێوازی سەرهێڵ نافرۆشن‪ ،‬هەندێکیان هەر لە نێو چاپخانەکەشیاندا‬ ‫کتێبەکانیان دەفرۆشن‪.‬‬  
  ‫چاپخانەی ئەو کەسانە کە کورد نین و هەندێک لە رێکخراوە چەپڕەوەکانیش‪ ،‬ئەگەرچی کە‌م و‬ ‫جارجار‪ ،‬کتێبی کوردیش لەچاپدەدەن‪ .‬بۆ نـموونە‪ ،‬نێزیکی ‪ ١٠‬کتێبی وا لە ‪٢٠٠٠‬کاندا لەچاپدراون‪.‬‬ ‫‪ ٣.١.١‬رێکخراوەکانی لەچاپدەرەکان‬  
  ‫لەچاپدەرە کوردەکان لە تورکیا رێکخراوەیەکیان بۆ خۆیان نییە‪ .‬بە پێی زانیارییەکانی من‪ ،‬لەنێوان‬ ‫خاوەنە کوردەکانی چاپخانەکاندا تەنیا خاوەنەکانی چاپخانەگەلی ڤاتە‪ ،‬ئاڤەستا و پێری ئەندامی رێکخراوەی‬ ‫لەچاپدەرە تورکەکانن‪ .‬هەروەها خاوەنی چاپخانەی نووبهار‪ ،‬ئەندامێکی رێکخراوەی چاپەمەنی و لەچاپدانە‪.‬‬ ‫ئەندامایەتی لە نێو رێکخراوەی لەچاپدەرە تورکەکان لە ساڵی ‪٢٠٠٦‬دا ‪ ٤٠‬لیرەی نوێی تورکی‬ ‫تێدەچوو کە بەڕای هەندێک لە چاپدەرەکان بۆ ئەندامایەتی ئەم هۆرتەوبەرەیە گەلێک زۆرە‪.‬‬  
  ‫‪ ٣.٢‬چاپخانەکان و لەچاپدان‬  
  ‫پێشتر گوتمان کە قۆناغی پێش‌چاپ‪ ،‬لە لایەنی لەچاپدەرە کوردەکانەوە بۆ خۆیان جێبەجێ‌دەکرێ‬ ‫و رووپەڕی کتێبەکان لە لایەنی داڕێژەرەکانی رووپەڕ‪ ،‬هونەرمەندان و دیکەی لێزانەکانەوە ئەنجام دەدرێ‪.‬‬ ‫دەقی کتێبانێک کە بۆ چاپکران دەهێنرێنە چاپخانەکان‪ ،‬لە نێو کاغەزی کاییدا دەنووسرێن و هەروەها وێنە‬ ‫و بەشە رەنگییەکانیش بە فیلم بۆ چاپ دەهێنرێن‪.‬‬  
  ‫بێجگە لە هەندێک لە لەچاپدەرەکان وەکوو بەیبوون‪ ‬و ‪ ،Öz-Ge‬نێزیکی تەواویی ئەو کتێبانە کە بە‬ ‫کوردی لەچاپدراون‪ ،‬لە ستەمبۆڵدا ساز کراون‪ .‬ئەگەرچی چاپخانە لە دیاربەکردا هەیە و تەنانەت لەچاپدەرە‬ ‫کوردەکان بە نووسینگەکەیانەوە بە هۆی هەرزانتر بوون‪ ،‬هەر لەوێ بۆخۆیان کتێبەکانیان لەچاپدەدەن‪ .‬بەپێی‬ ‫وتەی دەنیز گوندوز‪ ‬خاوەنی چاپخانەی ڤاتە‪ ،‬کەم بوونی چاپخانەگەلێک بە هۆرتەوبەرە و هەلومەرجی‬ ‫گونجاو لە شارە کوردەکاندا کارگێڕییەکی خراپی لە سەر چاپەمەنییە کوردییەکاندا داناوە‪ .‬چاپخانەیەک‬ ‫کە لە ستەمبۆڵدایە‪ ،‬لە شارە کوردەکان و خوێنەرەکانی دوورە و هەڵگوێزانی کتێب بۆ ئەو شارانە و‬ ‫بڵاوکردنەوەیان پێویستی بە پارەیەکی فرەتر هەیە و ماندووبوونی لەگەڵە‪.‬‬  
  ‫هیچ چاپخانەیەکی کوردی نییە کە کتێبەکانی لە دەرەوەی وڵاتدا لەچاپ بدا و سیستەمی "هەر‬ ‫کات کە ویستت‪ ،‬چاپ بکە"‪ ‬جارێ نەهاتووەتە نێو چاپەمەنیی کوردییەوە‪.‬‬  
  ‫ماشینەکانی چاپ زۆرتر لە مارکەکانی ‪ Heidelberg‬و ‪ Roland Parva‬ن‪.‬  
  ‫هەندێک لە لەچاپدەرەکان بۆخۆیان کاغەز دەکڕن‪ ،‬کە وا هۆرتەوبەرەی لەچاپدانی چاپخانە نەختێک‬ ‫دادەشکێ‪ ،‬و هەندێکیش دەپەرمنە چاپخانەکانی دیکە و دەسپێرن بۆیان لەچاپ‌دەن‪.‬‬  
  ‫‪ ٣.٣‬ئەژماری لەچاپدان‬  
  ‫ئەژماری لەچاپدانی کتێبە کوردییەکان لە نێوان ‪(١٠٠٠‬ئاساییترین) و ‪ ٥٠٠٠‬ژمارە لەگۆڕاندایە‪.‬‬ ‫بەگوێرەی دۆزراوەکانم‪ ،‬ئەژماری لەچاپدانی ‪ ٣٠٥‬کتێب ئاوا بووە‪:‬‬  
  ‫هەروەها کە دەبینن‪ ١٧٥ ،‬کتێبان لە ‪ ،٣٠٥‬ئەژماری لەچاپدانی ‪١٠٠٠‬یان هەبووە‪)%٥٧.٤( .‬‬  
  ‫هۆرتەوبەرەکان بۆ لەچاپدانی ‪ ١٠٠٠‬کۆپی لە کتێبێکی نێزیکی ‪ ١٠٠‬لاپەڕەیی‪ ٧٠٠ ،‬تا ‪١٠٠٠‬‬ ‫لیرەی نوێی تورکی دەگرێتەوە(نێزیکی ‪ ٧١٤-٥٠٠دۆلاری ئەمریکی)‪.‬‬  
  ‫هەروەها کە پێشتر ئاماژە پێکرا‪ ،‬فەرهەنگ و رێزمان لەو کتێبانەن کە زۆر جاران لەچاپدەدرێن و‬ ‫پەستابەپەستا دەکڕدرێن‪ .‬لە پاش ئەو کتێبانە‪ ،‬کتێبی هەڵبەستی شاعیرە بەناوبانگەکان وەکوو جگەرخوێن‬ ‫و عەبدوڵڵا پەشێو‪ ،‬و هەروەها رۆمانەکان و کورتەچیرۆکەکانی چەند نووسەرێکی ناسراو زۆرترین هۆگر و‬ ‫ئەژماری لەچاپدانیان هەیە‪ .‬کتێبانی ئایینیش‪ ،‬دەگەڵ هەندێک هەڵبەستی کلاسیکی چاپخانەی نووبهار‪،‬‬ ‫زووبەزوو لەچاپدەدرێن و دەشفرۆشرێن‪.‬‬  
  ‫‪ ٣.٤‬بڵاوکردنەوە و فرۆشی کتێب‬ ‫‪ ٣.٤.١‬کتێبفرۆشییەکان‬  
  ‫لە هەندێک لە شارە گەورەکانی تورکیا وەکوو ستەمبۆڵ‪ ،‬ئانکارا‪ ،‬ئادانا‪ ،‬مەرسین‪ ،‬قوونیە و دیکەی‬ ‫شار و شارۆچکەکان کە کوردیان لێ دانیشتوون وەکوو وان‪ ،‬رحا‪ ،‬مووش‪ ،‬دێرسم‪ ،‬مێردین‪ ،‬حەکاری‪،‬‬ ‫چەڤلیک‪ ،‬دیاربەکر‪ ،‬بدلیس‪ ،‬باتمان‪ ،‬ئەرزەڕۆم‪ ،‬خارپێت‪ ،‬ئاگری و قەرس کتێبی کوردی دەفرۆشدرێن‪ .‬جێی‬ ‫ئاماژەیە کە شارەکانی دیاربەکر‪ ،‬مێردین‪ ،‬باتمان‪ ،‬ستەمبۆڵ و مەرسین زۆرترین فرۆشی کتێبی کوردییان‬ ‫هەیە‪.‬‬  
  ‫ئەگەر کتێبفرۆشییەک راستەوخۆ لە چاپخانەوە کتێبێک وەرگرێ‪ %٥٠-٤٠ ،‬قازانجی فرۆشەکەی‬ ‫دەست‌دەکەوێ؛ ئەگەریش کتێبەکە لە لایەنی بڵاوکەرەوە بیگاتێ‪ ،‬قازانجی فرۆشەکە هەتا ‪%٣٠‬‬ ‫دادەشکێتەوە‪ .‬هەن کتێبفرۆشییانێک کە راستەوخۆ لە لەچاپدەرەکانەوە کتێبەکانیان وەردەگرن و بێ‌دواکەوت‬ ‫پارەکەیان دەدەنێ‪ ،‬بۆیە لە لایەنی لەچاپدەرەکانەوە داشکانێکی ‪%٦٠-٥٠‬یان پێ دەدرێ‪.‬هەندێک لەو‬ ‫لەچاپدەرە کوردانە کە قسەم لەگەڵدا کردوون دەیانگوت کە زۆر جار بۆ خۆیان کتێبە کوردییەکان دێننە‬ ‫کتێبفرۆشییەکانیان؛ بڵاوکەرە گەورەکانی تورک تامەزرۆیییەکی ئۆدە بەو کتێبانە لەخۆ نیشان نادەن و‬ ‫خۆیان خەریکیان ناکەن‪.‬‬  
  ‫چاپخانە کوردییەکانی ئاڤەستا و نووبهار کتێبفرۆشیی خۆیان هەیە کە ئی یەکەمینەکەیان لە‬ ‫دیاربەکر و ئەوەی دیش لە ستەمبۆڵدایە‪.‬‬  
  ‫کتێبفرۆشیی مەدیا‪ ‬لە ستەمبۆڵ زۆرتر کتێبی کوردی و پەیوەندیدار بە کورد بڵاودەکاتەوە‪ .‬وەها‬ ‫کتێبفرۆشییانێک لە دیاربەکریش هەن کە لە بەشە ناوەندییەکانی شاردان‪.‬‬  
  ‫کتێبفرۆشیی مەدیا لە ساڵی ‪١٩٩٧‬دا دامەزرێندراوە‪ .‬خاوەنەکەی لە یەکەم ساڵەکانی دەستپێکی‬ ‫کتێبفرۆشییەکەی‪ ،‬لانی کەم ‪ ٣‬کەڕەتان لە مانگ لە لایەنی پۆلیسەوە لێی دەپرسا‪ .‬پۆلیسەکان کتێبەکانیان‬ ‫لە رەفەکانەوە دەهاویشتنە سەر عەرزێ و رۆیاندەکردن و جغارەکانیان بە سەریاندا فڕێ دەدان‪ .‬خوەسنیان بە‬ ‫خاوەنی کتێبفرۆشییەکە دەدا و بۆ وازهێنانی لەو پیشەیە بە کتێبەکان لە سەریان دەدا‪ .‬زۆر جاران قۆڵبەست‬ ‫دەکرا و چەند شەوان لە بنکەی پۆلیسدا بەنددەکرا‪ .‬جاری وا هەبوو تەنانەت کڕیارەکانیشی دەگەڵی‬ ‫قۆڵبەست دەکران! خاوەنی دووکانەکانی دیکە تەک‌وتراک سڵاویان کردبا و پێیان وابوو ئاخۆ چەند سۆتە و‬ ‫دەبەنگ بێ کە پۆلیسان هەموو رۆژێ پێشی پێ دەگرن‪ .‬پاش گۆڕانی یاسا لە ‪٢٠٠٣‬دا‪ ،‬ئەو دەم لەکۆڵی‬ ‫ئازاری پۆلیسان بووەوە‪.‬‬  
  ‫بە وتەی خاوەنی کتێبفرۆشیی ئاڤەستا کە لە ‪ ١٩٩٩‬لە دیاربەکردا دامەزراوە‪ ،‬ئەویش خووی بە‬ ‫چەوسانەوە گرتبوو بەڵام پۆلیس چیدیکە ئازاری نادات‪ .‬هەروەها سەبارەت بە شێوازی فرۆشتنەوە دەیگوت‬ ‫کتێب لە سەر متمانە و مۆڵەت دەفرۆشێ‪.‬‬  
  ‫‪ ٣.٤.٢‬بڵاوکردنەوەی کتێب‬  
  ‫کتێبە کوردییەکان لە کتێبفرۆشییەکانی هەندێک لە ناوەندەکانی پارێزگاکان یان ناوچەکاندا‬ ‫دەفرۆشدرێن‪ .‬لەچاپدەرەکان کتێبەکانیان راستەوخۆ یان لە رێگای بڵاوکەرانەوە دابین دەکەن‪ .‬زۆرجاران‬ ‫بە هۆی ئەوەی کە کتێبفرۆشەکان لە پارەداندا درەنگ و نمرجن یان هەر نایدەن‪ ،‬نێوانی لەچاپدەرەکان‬ ‫دەگەڵیان خۆش نییە‪ .‬کاتێک کتێبەکان لە رێگای کۆمپانیاکانی بڵاوکەرەوە بڵاوکرانەوە‪ ،‬چاپخانەکان‬ ‫لە باتی کتێبفرۆشەکان‪ ،‬لەتەک بڵاوکەرەکان هاوڕیش دەبن‪ .‬زۆربەی چاپخانە کوردییە گەورەکان لە‬ بڵاوکەرەکان کەڵک وەردەگرن بەڵام ئەوانەی دیکە‪ ،‬تەنیا چەند کتێبان هەڵدەگرن و پێیان وایە حەستەم بێ‬ ‫بتوانن بیانفرۆشن‪ .‬ئەو کۆمپانیاگەلە ‪ %٥٠-٤٠‬ی فرۆشەکە بۆ خۆیان گل دەدەنەوە‪ .‬چاکە بزانین لەچاپدەرە‬ ‫کوردەکان هێستا کۆمپانیایەکی بڵاوکردنەوەیان نییە‪.‬‬  
  ‫کتێب لە لایەنی رێبوارە بازرگانەکانیشەوە دەفرۆشدرێن‪ .‬ئەو بازرگانانە بۆ گوندە ئاستەنگەکان کە‬ ‫کۆمپانیا بڵاوکەرەکان یان کتێبفرۆشییەکان نایانگەنێ دەڕۆن و زۆر جار بە مامۆستایانی وێ کتێب‬ ‫بە مۆڵەتەوە دەفرۆشن‪ .‬بەم چەشنە خوێنەرانی تازەش دەبیندرێنەوە‪ .‬رێبوارە بازرگانەکان ‪%٥٠‬ی قازانجی‬ ‫فرۆشیان دەگاتێ‪ .‬لەچاپدەرەکانی ئاڤەستا بە چەند بازرگانی وا لە باتمان‪ ،‬دیاربەکر و ئانکارا کتێبەکانیان‬ ‫دەفرۆشن(‪.)٦٤‬‬  
  ‫بۆخۆم لەگەڵ کەسێکی وا کە کتێبی کوردی لە ستەمبۆڵ دەفرۆشێ قسەم کرد کە بە داشکانێکی‬ ‫‪%٥٠‬ەوە کتێبەکانی لە لەچاپدەرەکان دەکڕێ؛ کتێبەکانی بە پێی بابەتانێک وەکوو وێژە و مێژووی کوردی‬  
   ‫و هتد‪ ،‬رەگەڵ یەک دەخا و کەتەلۆگی رەنگی لەگەڵ رووپەڕی کتێبەکان دابین دەکا‪ .‬خوێندکار و‬ ‫خەڵکی لاو‪ ،‬ئەم کەتەلۆگانە لە نێوان کوردەکانی دەوروپشتیان وەکوو ناوچەکانی ‪ Gazi‬و باغجالر‪ ‬لە‬ ‫ستەمبۆڵ دەگەڕێنن و بە مۆڵەتەوە دەیانفرۆشن‪ .‬تازەلاوەکان ‪ %٢٠‬فرۆشیان دەست دەکەوێ(‪.)٦٥‬‬ ‫لەچاپدەرانێک وەکوو ئارام‪ ،Kürt Enstitüsü ،‬کۆمال و دەنگ کە لەگەڵ رێکخراوە سیاسییەکانیشدا‬ ‫پەیوەندییان هەیە‪ ،‬لە باری بڵاوکردنەوەوە هەڤیازییەکیان هەیە و ئەویش ئەوەیە کە هۆگر و پشتگرەکانیشیان‬ ‫کتێبەکانیان دەفرۆشن‪.‬‬  
  ‫لەچاپدەرانێکی دیکەش هەن کە بە چەشنێکی دیکە دەجووڵێنەوە‪ .‬لەچاپدەرەکانی لیس بە هاوکاریی‬ ‫ئەو رێکخراوانە کە لەگەڵ کتێبفرۆشییەکان‪ ،‬شارەدارییەکان و رێکخراوە فەرهەنگییەکان کە لە پارێزگاکان‬ ‫و ناوچەکانی حکوومەتیدا کاردەکەن‪ ،‬کۆبوونەوەگەلی ئەدەبی وەکوو هەڵبەست و کۆڕی لێکۆڵینەوە‪،‬‬ ‫تایبەت بە نووسەرەکان رێکدەخەن‪ .‬لە وەها رووداوە و کۆبۆنەوەگەلێک‪ ،‬خوێنەران پەیوەندیی راستەوخۆیان‬ ‫لەگەڵ نووسەران دەبێ و هەر ئەو دەمیش دەتوانن کتێب بکڕن(‪.)٦٦‬‬  
  ‫هەندێک نووسەر بەشێک لە کتێبەکانی خۆیان دەفرۆشن و پارەی فرۆشەکەی بە لەچاپدەرەکان‬ ‫دەدن‪ .‬تەنانەت هەندێک نووسەریش بۆ دابین کردنی هۆرتەوبەرەی لەچاپدان‪ ،‬بۆ خۆیان پارە دەدەن و چەند‬ ‫کۆپی خۆیان بۆ دەفرۆشن و لە پارەی فرۆشەکە بە لەچاپدەرەکان دەدەن‪.‬‬  
  ‫زۆرجار لەچاپدەرەکان لە خزماتگوزارییەکانی بارگواستنەوە بۆ ناردنی کتێب بۆ دیکەی شارەکان‬ ‫کەڵک وەردەگرن‪ .‬ناردنی کتێب و گۆڤار بە پۆست لە چاو دیکەی کووتاڵەکان هەرزانتر دەکەوێ‪ .‬هەروەها‬ ‫هەن کتێبانێک کە بەخۆڕایی بڵاودەکرێنەوە کە لەچاپدەرە کوردەکان پێیان دەڵێن "پرۆتۆکۆل"‪ .‬ئەژماری‬ ‫وەها کتێبانێک لە نێوان ‪ ٢٠‬تا ‪ ٢٠٠‬دانەیە‪ .‬ئەم کتێبە خۆڕایییانە لە نێوان نووسەرەکان‪ ،‬رۆژنامەکان‪،‬‬ ‫ماڵپەڕەکان‪ ،‬بڵاوکەرەکان و رێخراوەکاندا دابەش دەکرێن‪ .‬هەندێک لە لەچاپدەرە کوردەکان بەلاش کتێب‬ ‫دەنێرنە بەندیخانەکان و هەندێکیش کتێبەکان بە کتێبخانەکان پێشکەش دەکەن‪.‬‬  
  ‫خاوەنی چاپخانەی ئارام دەڵێ چەند کتێبانیان بڵاوکردووەتەوە کە لە باری ئابوورییەوە لە لایەنی‬ ‫بەڕێوەبەرە نێوخۆیییەکانەوە پشتگریان لێ کراون‪ .‬ئەو کتێبانە کە هەموویان بە ئەژماری لەچاپدانی ‪٢٠٠٠‬‬ ‫دانەوە چاپ دەبوون‪ ،‬بە بەڕێوەبەرە نێوخۆیییەکان دراون کەوا لە نێوان دانیشتوواندا بەخۆڕایی بڵاویان کەنەوە‪.‬‬ ‫ئاوا هەلومەرجانێک زۆر بە دەگمەن روو دەدا‪ .‬هەروەها هەشن کەسانێک کە لە باری پارەوە پشتگری لە‬ ‫چاپخانە کوردییەکان دەکەن‪.‬‬  
  ‫هەندێک لە لەچاپدەرەکان بۆ رێکخراوە کوردییەکانی باشووری کوردستان و ئەورووپاش کتێب‬ ‫هەناردە دەکەن‪ .‬چاپخانەی نووبهار کە تەنیا لەچاپدەری کوردی کتێبە ئایینییەکانە‪ ،‬هەندێک کتێبیش بۆ‬ ‫گۆڤارەکان و نووسەرانی کوردی ئێران دەنێرێ‪.‬‬  
  ‫‪ ٣.٤.٢.١‬بڵاوکردنەوەی کتێب لە دەرەوەی وڵات‬ ‫‪ ٣.٤.٢.١.١‬لە ئەورووپا‬  
  ‫پێش لە گۆڕانی یاسا لە ‪٢٠٠٣‬دا‪ ،‬ناردنی کتێبە کوردییەکان بۆ ئەورووپا لە رێگای پۆست یان‬ ‫گومروکەوە زۆر حەستەم بوو‪ .‬پۆلیسەکان و دیکەی بەڕێوەبەران لەمپەرانێکیان بۆ دژوارکردنەوەی پرۆسەکە‬ ‫لە سەر رێگای چاپەمەنییە کوردییەکان نابوو یان هەر نەیاندەهێشت شتێک بنێردرێ(‪ .)٦٧‬بە وتەی‬ ‫خاوەنی چاپخانەی نووبهار‪ ،‬لە ‪١٩٩٦‬دا لە رێگای پۆستەوە کتێبی کوردیی ناردبوو و پاش ماوەیەک‬ ‫پۆستکراوەگەلێک کە بۆ ناردنیان پارەشی دابوونێ‪ ،‬لە دەرەوەی نووسینگەی پۆستەکەدا فڕێدراو دیبوونیەوە‪.‬‬ ‫شایانی ئاماژەیە کە پرۆسەی گومروک و خزمەتگوزارییەکانی پۆست بە هۆی یاساگۆڕێنەکە ئاسوودەتر‬ ‫بوونەتەوە‪ .‬هێشتا دۆسیەگەلی دادگایی دژ بەو خەڵکە کە لە ئەورووپاوە کتێبی‪ ،‬بە قسەی حکوومەت‪،‬‬ ‫"رێپێنەدراو"یان گەیشتووەتێ لەگەڕدان‪ .‬بۆ نموونە‪ ،‬دۆسیەی دامەزراوەیەکی چاپخانەی دەنگ لە دیاربەکر‬ ‫بە نێوی مەحمەت ئەرەن‪ ،‬هەتا شوباتی ‪ ٢٠٠٦‬بەردەوام بووە(‪.)٦٨‬‬  
  ‫هەندێک لەچاپدەرە کوردەکان بۆ فرۆشتنی کتێبەکانیان بە کلۆبەکان یان هاوڕێیە کوردەکانیان لە‬ ‫ئەورووپا‪ ،‬بۆیان دەنێرن‪ .‬بە رەچاوگرتنی هۆرتەوبەرەی پۆست و ناردن‪ ،‬نرخی کتێبەکان لە ئەورووپادا زۆرتریش‬ ‫دەبێتەوە‪.‬‬  
  ‫‪ ٣.٤.٢.١.٢‬لە باشووری کوردستان‬  
  ‫چاپخانەی ئاڤەستا بۆ ناردنی نێزیکی ‪ ٣٠‬کۆپی لە چاپکراوەکانی بۆ کتێبفرۆشێکی خەڵکی‬ ‫دهۆکی باشوور‪ ،‬بڕیارنامەیەکی واژۆ کردووە‪ .‬کتێبەکان ئێستا کە ئەم دەقە دەنووسرێن‪ ،‬بە نرخێکی کەمتر‬ ‫لە تورکیا لەوێ دەفرۆشرێن‪ .‬ئێستاکانێ چ خزمەتگوزارییەک لە باری ناردن و پۆست لە نێوان تورکیا‬ ‫و عێراقدا نییە بەڵام بێ شک ئەگەر چۆنایەتیی ناردن و پۆست چاتر بێتەوە‪ ،‬فرۆشی کتێبیش روو لە‬ ‫زۆربوونەوە دەکا‪.‬‬  
  ‫ئەمن هیچ لەچاپدەرێکی کوردم نەدۆزیوەتەوە کە لە تورکیاوە بە کتێبخانەکانی دیکەی وڵاتەکان‬ ‫کتێب بفرۆشێ‪ .‬ئەگەرچی گۆران جاندان‪ ‬دانیشتووی ستوکهۆڵم‪ ،‬بە کتێبخانەگەلێک وەکوو کتێبخانەی‬ ‫کۆنگرە‪ ‬و کتێبخانەی کۆلێجی هارڤارد‪ ‬لە ئەمریکا کتێب دەفرۆشێ(‪.)٦٩‬‬  
  ‫‪ ٣.٤.٣‬فرۆش‬  
  ‫کتێبانی کوردی کە لە تورکیا لەچاپدەدرێن‪ ،‬لە ساڵدا ‪ ١٠٠‬تا ‪ ١٠٠٠‬کۆپییان لێدەفرۆشرێ‪ .‬دیارە‬ ‫کە ئەو چەنێتییە بە گوێرەی کتێب و لەچاپدەر گۆڕانکاریی بەسەردا دێت‪ .‬کتێبانی فەرهەنگ و رێزمان‬ ‫زۆرترین فرۆشیان لەنێو دیکەی بابەتەکاندا هەیە‪ .‬لێرەدا چەند نموونەیەک دەبینین‪:‬‬  
  ‫یەکەمین کتێبە نێوبراوەکە لە چوار کۆپیدا لە ‪ ٢٠٠٣-٢٠٠٢‬بە ئەژماری چاپی ‪ ١٣٥٠٠‬لەچاپدراوە‪،‬‬ ‫دووهەمەکە بە ئەژماری لەچاپدانی ‪ ٩٠٠٠‬لە سێ کۆپی و سێهەمییەکە لە دوو کۆپی‪ 4‬بە ئەژماری‬ ‫‪ ٨٠٠٠‬و چوارەمییەکەش لە پێنج کۆپیدا بڵاوکراونەتەوە‪.‬‬  
  ‫هەندێک لە خاوەنەکانی چاپخانەکان کە قسەم لەگەڵدا کردن لە سەر بابەتی پەیوەندیدار بە کوردەوە‪،‬‬ ‫بە زمانی تورکی کتێب لەچاپ دەدەن کە هۆی سەرەکیی ئەوەش کەم سوودیی کتێبە کوردییەکانە و بە‬ ‫لەچاپدانی وەها کتێبانێکی تورکی دەیانەوێ هۆرتەوبەرەکان تا رادەیەک قەرەوی بکەنەوە‪.‬‬  
  ‫‪ ٣.٤.٤‬نرخ‬  
  ‫لە هەڵسەنگاندن لەگەڵ کتێبە تورکییەکاندا‪ ،‬لەچاپدەرە کوردەکان پارەیەکی ئۆدە بۆ کتێبە‬ ‫کوردییەکانیان وەرناگرن(‪ .)٧٠‬کتێبە کوردییەکان نێوان ‪ ٣‬تا ‪ ٥٠‬لیرەی نوێی تورکی نرخیان هەیە‪.‬‬  
  ‫لێرەدا نرخەکانی ‪ ١٨٣‬کتێبی کوردیی لەچاپدراوی ‪ ٩‬لەچاپدەر دەبینرێن(‪:)٧١‬‬  
  ‫لە نێوان ئەو ‪ ١٨٣‬کتێبە‪ ،‬نرخی ‪١١٦‬یان(‪ ٥ )%٦٣.٤‬هەتا ‪ ٧‬لیرەی نوێی تورکییە‪ .‬بۆ هەڵسەنگاندن‪،‬‬ ‫چاکە بزانین نرخی رۆژنامەی حورییەت‪ ٣٥ 1‬کوروس و جومهووریەت‪ ٥٠ 2‬کوروسە(‪ ٠.٥‬لیرەی نوێی‬ ‫تورکی)‪.‬‬  
  ‫‪ ٣.٤.٥‬پێشانگاکانی کتێب‬  
  ‫پێشانگاگەلی ساڵانەی کتێب لە تورکیا لە شارانی گەورە وەکوو ستەمبۆڵ و ئزمیر رێکدەخرێن‪ .‬بۆ‬ ‫بەشداری کردن لە گەورەترینەکەیان‪ ،‬واتە‪ ،TÜYAP Tüm Fuarcılık Yapım A. Ş‬دەبێ ‪ ٢٥٠٠‬لیرەی نوێی‬ ‫تورکی بدرێ‪ .‬حەوت لەچاپدەری کورد لە نێو ئەو پێشانگایەدا بەشدارییان کردووە و ئەوی دیکە توانی‬‫‪  
  ‫ئابوورییان بۆ بەشداری نەبووە‪ .‬جێی ئاماژەیە کە لە پێشانگەکاندا کتێبی کوردی زۆر جار بە داشکانەوە‬ ‫دەفرۆشرێن‪ .‬هەروەها لەم ساڵانەدا لە فێستیڤاڵەکانی شارە گەورەکاندا بنکەی کتێبی کوردیش کراوەتەوە‪.‬‬  
  ‫پێشانگایەکی کتێب بۆ سێ ساڵان لە دیاربەکر بەڕێوە چوو کە لە لایەنی شارەداریی دیاربەکرەوە‬ ‫پشتگری دەکرا و چاپخانەی ئارام لە ‪ ٢٠٠٤ ،٢٠٠٣‬و ‪٢٠٠٥‬دا رێکیدەخست‪ .‬خاوەنەکانی چاپخانەکانی‬ ‫‪ Doz‬و بیر دەریانخست کە بۆ پێشانگاکە کەس بانگهێشتی نەکردوون و بە هۆی فرۆشتنی کتێبانی‬ ‫رخنەگیر لە پ‪.‬ک‪.‬ک‪ ،‬لە بەشداری لەو پێشانگایەدا بێبەشکرابوون(‪ .)٧٢‬فەتح تاش‪ ،1‬خاوەنی چاپخانەی‬ ‫ئارام کە یەکێک لە رێکخەرەکانی پێشانگاکە بوو‪ ،‬لە وڵامی ئەم تاوانباریگەلەدا گوتی کە ئەوان تەنیا‬ ‫پێشگرییان لە فرۆشی سێ کتێبی چاپخانەی ‪ Doz‬لە پێشانگاکەدا کربوو دەنا نە فرۆشی دیکەی‬ ‫کتێبەکانیان بێبەش کردبوو و نە بۆ بەشداریی دیکەی چاپخانەکان لەمپەرێکیان ساز کردبوو(‪.)٧٣‬‬ ‫لە ساڵی ‪٢٠٠٥‬دا‪ ،‬کۆمپانیایەکی دیکە پێشانگایەکی کتێبی بە پشتگری حکوومەتەوە لە دیاربەکر‬ ‫رێکخست‪ .‬بە وتەی لەچاپدەرە کوردەکان‪ ،‬بە هۆی ئەوە کە هەندێک لە بەڕێوەبەرە حكوومەتییەکان‪،‬‬ ‫رێکخەرەکانی پێشانگاکەیان لە رێپێنەدان بە کتێبە کوردییەکان وشیار کردبووەوە(‪ ،)٧٤‬نەیانتوانیبوو لە‬ ‫پێشانگاکەدا بەشدار ببن(‪.)٧٥‬‬  
  ‫چاپخانەکانی ڤاتە‪ ،‬ئاڤەستا‪ ،‬کۆمال‪ Apec ،‬و نوودەم لە پێشانگای کتێبی فستیڤاڵی گەلاوێژی‬ ‫سلێمانی لە ‪٢٠٠٥‬دا بەشداریان کردووە و بۆ یەکەم کەڕەت کتێبی کوردی بە رێنووسی لاتینەوە لەوێ‬ ‫فرۆشران‪ .‬لە کۆتاییی پێشانگاکەدا بەڕێوەبەرەکان لە سلێمانی تەواوی ئەو کتێبانەیان کڕی کە لەچاپدەرەکان‬ ‫هێنابوویان‪.‬‬  
  ‫‪ ٣.٥‬مافی لەچاپدان‬  
  ‫هەبوون لەچاپدەرانێکی کورد کە بێ ئاگاداری لە مافی لەچاپدان‪ ،‬کتێبیان لەچاپداوە‪ .‬یەکێک‬ ‫لەو لەچاپدەرانە کە وتووێژم لەگەڵدا کرد دەیگوت ئەو دەم کە وای کردووە‪ ،‬زۆر لێزانی بوارەکە نەبووە‬ ‫و نەشیتوانیوە دەگەڵ هەندێک لە نووسەرەکان کە نازناویان هەبووە لەپەیوەندیدا بێ و پێشی وا بووە ئەو‬ ‫بەرهەمانە ئی نەتەوەی کوردە و ئی خۆیەتی‪ .‬بە وتەی وی‪ ،‬لە بۆ قازانج کتێبی لەچاپ نەداوە و تەنیا بۆ‬ ‫خوێنەرەکان بووە‪ .‬بە هۆی رێپێنەدراوی‪ ،‬کەس نەیوێراوە دەو جەنگەیەدا لەچاپیان دات و بۆ خۆی مەترسیی‬ ‫ئەشکەنجەی هەبووە‪ .‬هەروەها ئەم لەچاپدەرە بۆ خۆی دانی دا کە وەها شێوازێک هەڵەیە و ئیدی تێدەکۆشێ‬ ‫نووسەرەکان بدینێتەوە‪.‬‬  
  ‫جگە لە چەند کەسان‪ ،‬خاوەنەکانی چاپخانەکان دەڵێن بێ رێپێدانی نووسەرە راستەقینەکانی کتێبێک‪،‬‬ ‫هیچ لەچاپ نادەن‪ .‬زۆر بە دەگمەن لەچاپدەرە کوردەکان‪ ،‬پارەیەک بە نووسەران بدەن‪ .‬بە وتەی چاپخانەی‬ ‫ئارام‪ ،‬بە پێنج نووسەران واتە ‪ ٥‬تا ‪%١٠‬ی تەواوی نووسەرەکانیان پارە داوە(‪ .)٧٦‬هەندێک لە نووسەرە‬ ‫کوردەکان تەنیا داواکارییان لەچاپدانی کتێبەکەیانە و ئەوانەی دیکەش کە پارەیان بۆ گرینگە‪ ،‬بە پێی‬ ‫نووسەر و لەچاپدەر‪ ،‬ئەژمارێک لە کتێبەکەیان لە باتی پارە وەردەگرن‪.‬‬  
  ‫زۆر جار بڕیارنامەیەک لە نێوان نووسەران و لەچاپدەرەکاندا نانووسرێ‪ .‬بە گوێرەی دوایین گۆڕانکاریی‬ ‫یاسا‪ ،‬بڕیارنامەی نووسراوی مافی لەچاپدان پێویستە و دەبێ بە چەشنێک بنووسرێ کە کارگێڕییەکی‬ ‫باشی لە سەر کارەکەدا هەبێ‪ .‬خاوەنی چاپخانەی ئارام دەڵێ جاروبار پارە بە نووسەرەکان دەدا یان لە باتی‪،‬‬ ‫بە کتێبەکانیان پارەکەیان قەرەبوو دەکاتەوە‪ ،‬بەڵام لە هەر دۆخێکدا بڕیارنامە لەگەڵ نووسەران یان ئەو‬ ‫کەسەی کە مافی بەرهەمەکەی هەیە دەنووسێ(‪ .)٧٧‬بەڕێوەبەری چاپخانەی "لیس"یش هەمیشە لەگەڵ‬ ‫نووسەرەکانیدا بڕیارنامە دەنووسێ(‪.)٧٨‬‬  
  ‫هەروەها پێشتر گوترا‪ ،‬هەندێک لە نووسەرەکان بۆخۆیان هۆرتەوبەرەی لەچاپدانی کتێبەکەیان وە‬ ‫ئەستۆ دەگرن‪ .‬لەم بارودۆخانەدا مەترسی و ترسی ئەوە هەیە کە لەچاپدەرەکان نەتوانن لە سەر چۆنایەتیی‬ ‫کتێبەکە چاودێری بکەن‪ ،‬بۆیە زۆر جار ئەگەری چاک دەرهاتنی کتێبەکە دێتە خوارێ‪ .‬سەرەڕای ئەم‬ ‫مەترسییە‪ ،‬هەن لەچاپدەرانێک کە کتێبی ئەو کەسانە لەچاپ دەدەن کە بۆ خۆیان ئامادەن هۆرتەوبەرەکان‬ ‫بدەن‪ .‬چاپخانەیەک ئەم کێشەیەی وا چارەسەر کردووە کە چاپخانەیەکی دیکەی بۆ ئەو کتێبانە کە لە‬ ‫پیلانەکان و ئامانجەکانی چاپکردنیدا ناگونجێن و ناشتوانن ئێستاکانێ ئاسایی لەچاپیان دەن‪ ،‬رێکخستووە‪.‬‬ ‫ئەم چاپخانەیە بۆ کتێبی نووسەرانێک کە پێیان خۆشە بۆ لەچاپدانی کتێبەکانیان تەنانەت لە گیرفانی‬ ‫خۆشیان پارە دەن دابین کراوە‪.‬‬  
  ‫هەندێک کە لە ئەورووپادا ژیاون بەو پارەیەی لە هەندەرانێ خڕیان کردووەتەوە کتێبەکانیان لەچاپ‬ ‫دەدەن‪ .‬بۆ ئەم تاقمە‪ ،‬بە بایەختر بوونی یۆرۆ و کرۆنی سویدی لە لیرەی تورک‪ ،‬کۆسپەکان نەویتر دەکاتەوە‪.‬‬ ‫بەڕای لەچاپدەرانێکیش‪ ،‬نابێ بەم شێوازە بۆ نەتەوە کار بکەن کە لە نووسەر بۆ لەچاپدانی کتێبی خۆی‬ ‫پارەش بستێنن‪ ،‬ئەگەرچی رەنگە هەندێک لە نووسەرەکان دەگەڵ ئەم بۆچوونەدا هاوڕا نەبن(‪.)٧٩‬‬  
  ‫‪ ٣.٦‬دزیی ئەدەبی‬  
  ‫دزیی ئەدەبی لە رێگای چاپی نهێنیی کتێب لە تورکیادا کێشەیەکی بڵاو و زۆر ناسراوە‪ .‬هەر‬ ‫ئەوەندە بەسە لەچاپدەرێکی ناشارەزا لە مافی لەچاپدان یان مافی وەرگێڕ‪ ،‬بەرهەمێک لەچاپ دات‪ ،‬ئەو دەم‬ ‫هەندێک کتێبەکەیان تەنانەت زووتر لە خاوەن کتێبەکەش‪ ،‬لەچاپ دەدەن و بە نرخێکی هەرزانتر لە قەراغی‬ شەقامەکان و بازاڕەکان دەیانفرۆشن‪ .‬خوێنەرانیش کە دەبینن ئەم کتێبانە هەرزانترن راحەتتر دەیانکڕن‪ .‬وێ‬‫ دەچێ تەنیا بۆ چەند بەرهەمی کوردی دزی ئەدەبی هەبێ‪.‬‬  
  ‫بۆ پێشگری لە دزیی ئەدەبی‪ ،‬حکوومەت لکێنەری فرۆشی بۆ لەچاپدەرەکان دابین کردووە‪ .‬بە وتەی‬ ‫لەچاپدەرەکان‪ ،‬ئەگەرچی ئەمە شێوازێکی خاسە بەڵام دزەکان فێڵ‌وفەتەرێکیش لەو لکێنەرانە دەتوانن بکەن‪.‬‬  
  ‫‪ISBN ٣.٧‬‬  
  ‫لەچاپدەرە کوردەکان دەتوانن بۆ کتێبە چاپکراوەکانیان ‪ ISBN‬وەرگرن‪.‬‬  
  ‫‪ .٤‬خوێنەرەکانی کتێبە کوردییەکان و هۆگرەکانی کتێبخانەکان‬ ‫لە تورکیا‬  
  ‫تا ئێستە باسی سەرەکیمان لەچاپدان و نووسینی کتێب بە کوردی بووە‪ ،‬بەڵام زۆر بەجێگەیە ئەگەر ئەم‬ ‫پرسیارە بکەین کە خوێنەرانی کتێبە کوردییەکان لە چ ئاستێکدان؟ ئەگەرچی تا ئێستە لێکۆڵینەوەیەک لە‬ ‫سەر ئەم بابەتە بە وردی نەکراوە‪ ،‬بە گوێرەی زانیارییەکانی من‪ ،‬کوردەکان لە کتێبە تورکییەکان کەمتر‬ ‫کتێبی کوردی دەخوێننەوە‪ .‬لە ئاقارێکدا کە هەموو خوێندنگەکان بە زمانی ناکوردی بەڕێوە دەبرێن‪ ،‬ئاوا‬ ‫وڵامێک سەیر نییە و ئەژماری کەسانێک کوردیخوێن بن ئاسایییە کەم بێ‪.‬‬  
  ‫‪ ٤.١‬رێژەی قسەکەرە کوردەکان‬  
  ‫بە هۆی ئەوەی کە هەتا چەند ساڵی رابردوو هەبوونی کوردەکان لە تورکیا لە حکوومەتدا نکۆڵی‬ ‫دەکرایەوە‪ ،‬ئەژماری راستیی دانیشتووە کوردەکان هێستا روون نەکراوەتەوە‪ .‬ئەگەرچی‪ ،‬لە هەندێک لە‬ ‫سەرژمێرییەکاندا ئەژمارێکی پەیوەندیدار بە قسەکەرە کوردەکانیش بڵاودەکرێتەوە؛ بۆ نموونە رێژەی لە‬ ‫سەتی کەسانێک زمانی ماکی یان زمانی دووهەمیان کوردییە لە ئاستی تەواوی دانیشتووانی تورکیا بە‬ ‫گوێرەی ساڵەکان ئەمانەیە(‪:)٨٠‬‬  
  ‫لێکۆڵینەوەکان وایان دەرخستووە کە ئەو رێژانە و ئەژمارانە کە پەیوەندییان بە دانیشتووە کوردەکانەوە‬ ‫هەیە لەم سەرژمێرییەدا ناڕاست بوون‪ .‬بۆ نموونە بە گوێرەی تۆمارەکانی ئەم سەرژمێرییە‪ ،‬کاتێک ئەژماری‬ ‫دانیشتووانی تورکیا ‪ %١٦.٣‬چووەتە سەرێ‪ ،‬ئەژماری خەڵکێک بە کوردی دواون لە ماوەیەکی دە ساڵەدا‪،‬‬ ‫لە ‪ ١٩٣٥‬هەتا ‪ ١٩٤٥‬کەمبوونەوەی بە خۆوە دیوە(‪ .)٨١‬ئەوە لە حاڵێکدایە کە رێژەی زڕوزا لە نێو خەڵکی‬ ‫کورددا بە زۆربوونی ناسراوە‪ .‬ئەژماری راگەیەندراو بۆ هەندێک لە پارێزگاکانیش کە دانیشتووی کوردیان‬ ‫لێیە راستییەکان دەرناخا‪ .‬بنواڕنە ئەم سێ نموونەیە(‪:)٨٢‬‬‬‬  
  ‫هەروەها کە دیارە رێژەی دانیشتووانی کوردیبێژ لە پارێزگای دێرسم لە ماوەی دە ساڵاندا لە‬ ‫‪ ٥٩٠٢٢‬هاتووەتە ‪ ٥٧٢٧‬کەسان و لە پارێزگای چەڤلیکیش وا دیارە کە داشکانێکی بەرچاو لە ‪٥‬‬ ‫ساڵی نێوان سەرژمێرییەکەدا رووی داوە‪ .‬هەر بەم چەشنە لە سەرژمێریی ‪١٩٦٠‬دا‪ ،‬خارپێتیش لە چاو‬ ‫سەرژمێرییەکەی ‪ ١٩٥٥‬کەمبوونەوەیەکی ‪ %٩٧.٥‬دانیشتووانی بە خۆوە دیوە‪ .‬پاشان لە ساڵی ‪١٩٦٥‬دا‬ ‫دیسانەوە گەشەکردنێکی سەیر لە دانیشتوواندا رووی داوە‪ .‬لەڕاستیدا دەو دە ساڵانەدا چ رووداوەیەکی‬ ‫سەرنجڕاکێش رووی نەداوە کە بتوانێ ئەو حەمکە هەڵکێشەوداکێشەیە لەو دوو پارێزگایەدا پاسا بکا‪ .‬زۆر‬ ‫روونە کە سەرژمێرییەکە راستی دەرناخا‪.‬‬  
  ‫‪ ٤.٢‬خوێندەواریی زمانی تورکی لە نێوان کوردەکاندا‬  
  ‫هەروەها کە ئەژمارەکانی خوارەوە نیشان دەدەن‪ ،‬رێژەی ئەو کوردانەی زمانی تورکییان خوێندووە‬ ‫کەمتر لە مامناوەندی تورکەکانە‪.‬‬  
  ‫رێژەی لە سەتیی کەسانێک کە زمانی کوردی‪ ،‬زمانی زگماکی یان زمانی دووهەمیان بووە و‬ ‫تورکییان خوێندووە(‪:)٨٣‬‬  
  ‫ئەگەر رێژەی لە سەتی خەڵکی نەخوێندەوار لە تەواوی وڵاتدا‪ ،‬لەتەک ئەژماری خەڵکی کوردی‬ ‫دانیشتووی پارێزگاکان هەڵسەنگێنین‪ ،‬جیاوازییەکان جوانتر دەردەکەون(‪:)٨٤‬‬  
  ‫لە ساڵی ‪٢٠٠٠‬دا رێژەی خەڵکی نەخێندەواری تورکیا ‪ %١٣‬بووە‪.‬‬  
  ‫هەروەها کە دەبینن‪ ،‬رێژەی لە سەتی خەڵکی نەخوێندەوار لە پارێزگا نێوبراوەکاندا‪ ،‬جگە لە یەکێکیان‪،‬‬ ‫لە مامناوەندی ئەو رێژەیە بۆ خەڵکی تورک زۆرترە‪ .‬لە جێگایەک کە رێژەی لە سەتی خوێندەواریی‬ ‫زمانی تورکی لە خوارێیە‪ ،‬رێژەی لە سەتی خەڵکی کوردیبێژ لە سەرجەمدا زۆرترە‪.‬‬  
  ‫هەروەها دواتر دەبینین‪ ،‬رێژەی کوردە خوێندەوارەکان لە گشتیدا لە مامناوەندی خوێندەوارە تورکەکان‬ ‫کەمترە(‪.)٨٨‬‬  
  ‫رێژەی خەڵکێک کە لە ساڵی ‪٢٠٠٠‬دا‪ ،‬یەکەم هەشت ساڵی قۆناغی خوێندنگەیان لە تورکیا تەواو‬ ‫کردووە ‪ %٣٥‬بووە(‪:)٨٩‬‬‬‬  
  ‫‪ ٤.٣‬خوێندەواریی کوردی‬  
  ‫بە هۆی ئەو هۆکارانە کە پێشتر گوتران‪ ،‬ئەژمارێکی کەم لە کوردەکان لە تورکیا دەتوانن بە کوردی‬ ‫بنووسن و بخوێننەوە کە زۆربەشیان بۆ خۆیان فێری بوون‪ .‬بۆ ئەم کەسانە‪ ،‬چاپەمەنییە کوردییەکان‪ ،‬بە‬ ‫تایبەت رۆژنامەکان و گۆڤارەکان‪ ،‬وەکوو خوێندنگەیەک بووە(‪ .)٩٠‬لە سەرەوە بوونی ئاستی فرۆشی‬ ‫کتێبی رێنووس‪ ،‬فەرهەنگ و رێزمانی کوردی‪ ،‬تامەزرۆییی خەڵک بۆ خوێندن و نووسین بە کوردی‬ ‫دەردەخا‪.‬‬  
  ‫‪ ٤.٤‬کتێبخانەکان لە تورکیا و کۆپییە کوردییەکان‬  
  ‫کتێبخانەکان و رۆڵی هەرە گرینگیان لە ژیانی فەرهەنگی و فێرکاری بۆ کەس نادیار نییە‪ .‬بە‬ ‫هۆی رابردووی رێپێنەدراوییی زمانی کوردی لە تورکیا‪ ،‬کتێبخانەکان بۆ کتێبی کوردی خۆ شلوێ ناکەن‬ ‫و ئێستاش‪ ،‬ئەگەرچی بەرگرییەکان نەماون بەڵام بارودۆخەکە هەر وەک جاران ماوەتەوە‪ .‬لێپرسینەکەم لە‬ ‫بەڕێوبەرەکانی دوو کتێبخانەی گشتیی ناوچەیی لە پارێزگای ستەمبۆڵ و یۆزگات‪ ،‬وێڕای نکۆڵی کرانی‬ ‫هەبوونی کتێبی کوردی لەو کتێبخانانەدا‪ ،‬لە بەر ئەوەی یەکەم جار بوو وەها پرسیارێکیان دەبیست‪ ،‬زۆریان‬ ‫سەرسووڕی پێوە هێنا‪ .‬رەچەڵاکەکانی ئەم شێوە سەرسووڕییانە لە هەبوونی کتێبی کوردی کە لە نێو‬ ‫زۆربەی خوێنەرەکان و بەڕێوەبەرەکانی کتێبخانەکاندا دەبیندرێ‪ ،‬لە راگەیاندنەکانی بەردەوامی حکوومەت‬ ‫دژ بە زمانی کوردیدایە‪ .‬ئەم دژایەتی و نکۆڵییانە کارگێڕییەکی ناڕەوای لە سەر کتێبخانەکانیشدا هەبووە‪.‬‬ ‫لەو ماوەیەدا‪" ،‬سڕانەوەی چاپەمەنییە کوردییەکان لە کتێبخانەکان و لەنێوبردنیان" وەکوو پیلانێکی داڕێژراو‬ ‫بە وردی شوێن‌کراوە‪ .‬لەپاش ئەم داڕووخانە فەرهەنگییەدا‪ ،‬تۆمارەکان و کەتەلۆگەکانی کتێبخانەکان لە‬ ‫سەرڕا رێکخرانەوە و تێکۆشان بۆ سامان دانەوەی بارودۆخی نوێ و راهێنانی لەگەڵ ئاقاری یاسا و بۆچوونە‬ ‫تازەکاندا‪ ،‬وەکوو ئەرکێکی گرینگ و بەرچاو چاولێ‌کرا‪ .‬ئەو کتێبخانەگەلە کە نێو بران‪ ،‬بێ شک‬ ‫هەموویان سەر بە دەسەڵات و حکوومەت بوون‪ .‬سەبارەت بە کۆکراوەکانی کتێبخانە کەسییەکانیش‪ ،‬پۆلیس‬ ‫بە زۆر هۆیەوە‪ ،‬هێرشی دەبردە سەر ماڵ و شوێنی خاوەنەکانیان و چییان هەبوو داگیریان دەکردن(‪.)٩١‬‬  
  ‫ئەوڕۆکانێ خوێنەرە کوردەکان‪ ،‬بەچاکی دەزانن کتێبە کوردییە پێشووەکان بۆ تاوانبارکردنی خەڵک‬ ‫بە نەتەوەپەرستی‪ ،‬جیایی‪ ،‬پەیمانشکێنی‪ ،‬هتد بەکاردەهێنران و هێشتا دەتواندرێن ترس و قۆڵبەستکرانیان‬ ‫لەگەڵدا بێ‪ ،‬و دەشزانن هێشتا کاتی ئەوە نەگەیوە کە بە شێوەیەکی راستەوخۆ و ئاشکرا داوای کتێبی‬ ‫کوردی لە کتێبخانەکان بکەن‪ .‬هەندێک کەسان‪ ،‬تەنانەت هەندێک لە بەڕێوەبەرەکانی کتێبخانەکان‪،‬‬ ‫بەو بۆچوونەوە رانەهاتوون کە خزمەتگۆزاریی گ هاووڵاتییەک‪ ،‬ئەرکێکە کە دەبێ بە باوەشی ئاوەڵاوە‬ ‫جێ‌بەجێ بکرێ‪ .‬کۆنگرەی ‪٦١‬ەمی ‪(IFLA‬فێدراسیۆنی نێونەتەوەییی پێکەوەییگەلی کتێبخانە‪ )‬لە ساڵی‬ ‫‪١٩٩٥‬دا لە ستەمبۆڵ بەڕێوەچوو‪ .‬پتر لە ‪ ٣٠٠٠‬کەسان لە رەگەز و نەتەوە جۆربەجۆرەکانەوە لەو کۆبوونەوەیەدا‬ ‫بەشدارییان کردبوو‪ .‬نوێنەرەکانی کتێبخانەکانی وڵایەتە یەکگرتووەکان لە کۆنگرەکەدا پێشنیاریان بە ‪IFLA‬‬ ‫دا کە لە وڵاتی تورکیا داوا بکا مافە دیمۆکراتیکەکانی کوردەکان دابین بکا و جەختیشیان کرد کە‬ ‫ئەم داواکارییە لە دوایین ئاگادارینامەی کۆنگرەکەدا بنووسرێ و رابگەیەندرێ‪ .‬نوێنەرەکانی تورکیا لە‬ ‫کۆنگرەکەدا بەرهەڵستی ئەو داواکارییە بوون و وتیشیان ئەگەر بێت و ئەم پێشنیارە پەسەندبکرێ تورکیا‬ ‫‪ IFLA‬بەجێدەهێڵێ‪ .‬لە ئاکامدا داواکاریییەکە لە دوایین ئاگادارینامەکەدا نەهێنرا(‪.)٩٢‬‬  
  ‫لە تورکیا وەزارەتی فەرهەنگ‌وگەشتیاری‪ ١٤٥٣ ،‬کتێبخانەی هەیە کە ‪١٢٢٤‬یان گشتین و لە‬ ‫نێوان کتێبخانە گشتییەکاندا ‪٢٠٩‬یان لەو ‪ ٢٢‬پارێزگایەدان کە زۆرتر کوردیان لێ‌دانیشتوون(‪ .)٩٣‬هیچ‬ ‫کتێبێکی کوردی تەنانەت لەو کتێبخانەگەلە کە لە پارێزگا کوردەکانن نادۆزرێنەوە‪ .‬جێی ئاماژەیە کە‬ ‫بۆ خۆم تا ئێستە لێکۆڵینەوەیەکم لە سەر شێواز و چۆنایەتیی خوێندنەوەی ئەو کوردانە کە بە کوردی یان‬ ‫تورکی دەخوێننەوە نەدیوە‪.‬‬  
  ‫‪ ٤.٤.١‬کتێبخانەی نەتەوەیی‬  
  ‫کتێبخانەی نەتەوەییی تورکیا بە بەڕێوەبەرایەتی یگشتیی کتێبخانەکانی‌ وەزارەتی فەرهەنگ‌ و گەشتیاری‬ ‫لکێنراوە‪ .‬بەگوێرەی بینراوەکانی من‪ ،‬لە کەتەلۆگی کتێبخانەی نەتەوەییدا ‪ ١٧٠‬کتێبی کوردی هەیە‬ ‫کە بەشێکیان لە تورکیا و ئەوەی تریش لە دەرەوەی وڵاتدا لەچاپدراون‪ .‬وا دیارە تەنانەت لە سەردەمی‬ ‫رێپێنەدراوییەکاندا کتێبخانەکان هەندێک کتێبی کوردیان لێ هەبووە‪ .‬رەنگە بەڕێوەبەرەکان بۆ خۆیان لەو‬ ‫کاتەیدا کە خوێنەرە ئاسایییەکان پەردەژییان بەو کتێبانە نەبووە‪ ،‬توانیویانە چاو لەو کتێبانە بکەن‪.‬‬ ‫بە پێی یاسا‪ ،‬چاپخانەکان دەبێ ‪ ١٧‬کۆپی لە هەر کتێبیکی چاپکراویان بۆ ئەم رێکخراوانە بنێرن‪:‬‬  
  ‫	بەڕێوەبەرایەتیی کۆکراوەکان لە بەڕێوەبەرایەتیی گشتیی کتێبخانەکان‪ ٦ ،‬کتێب‬ ‫	 دێپارتمانی ئاسایشی بەڕێوەبەرایەتیی پۆلیسی پارێزگا‪ ٤ ،‬کتێب‬ ‫	 نێزیکترین نووسینگەی دادئەستێن‪ ٣ ،‬کتێب‬ ‫	 نووسینگەی چاپەمەنیی پارێزگا‪ ٢ ،‬کتێب‬ ‫	 نووسینگەی دادئەستێنیی پارێزگا‪ ٢ ،‬کتێب‬  
  ‫کۆپیی کتێبە چاپکراوەکان کە بۆ بەڕێوەبەرایەتیی کۆکراوەکان ناردراون‪ ،‬بۆ کتێبخانەی نەتەوەیی‬ ‫دەنێردرێنەوە‪ .‬بە وتەی کاربەدەستێکی کتێبخانەکە‪ ،‬لەوەتا چیدیكە یاسایەک بۆ نەناردنی کتێبەکان نەماوە‪،‬‬ ‫هەندێک لە چاپخانەکان بۆ بەڕێوەبەرایەتییەکە کتێب نانێرن‪ .‬کاتێک کە لە بڕی ئەو چاپەمەنیگەلە کە‬ ‫هەر چاپخانە بۆ ناردن بۆ بەڕێوەبەرایەتی دایدەنێن پرسیم‪ ،‬لەچاپدەرە کوردەکان بە ئەژمارێکی نێوان ‪ ١٠‬و ‪٢١‬‬ ‫وڵامیان دامەوە کە پێم وابێ بە هۆی بڕی جۆراوجۆری ئەو کۆپیگەلەیە کە لە چاپخانە جیاوازەکان داوا‬ ‫دەکرێ‪.‬‬  
  ‫بۆم دەرکەوت کە هەندێک لەچاپدەرە کوردەکان سەبارەت بە هەبوونی كتێبخانەی نەتەوەیی هیچیان‬ ‫ئاگاداری نییە؛ هەندێک نازانن کە جێگاکەی لە ئانکارادایە و لەگەڵ دیکەی کتێبخانەکان لێیانتێکدەچوو‪.‬‬ ‫هەندێکشیان پێیان وابوو کە دەبێ لانی کەم کۆپییەک لە هەر کتێبی چاپکراو بۆ کتێبخانەی نەتەوەیی‬ ‫بنێردرێ‪.‬‬  
  ‫کتێبخانەی نەتەوەیی‪ ،‬پەڕتووکنامەگەلی جیاواز لە کتێبەکان و نووسراوەکان لەچاپدەدا‪ .‬کتێب و گۆڤارە‬ ‫کوردییەکان لە پەڕتووکنامەی کتێبەکان تۆمار دەکرێ(پەڕتووکنامەی نەتەوەییی تورکی)‪ .‬چیرۆکە‬ ‫کوردییەکان بە سەردێڕی "وێژەی کەلتی‪ ‬و هیندوو‪ -‬ئەورووپای رۆژهەڵاتی" بە ژمارەی ‪ ٨٩١.٥٩‬و‬ ‫گۆڤارەکانیش بە ژمارەی ‪٨٩١.٥٩٠٥‬ەوە تۆمارکراون(‪ .)٩٤‬ئەگەرچی کاربەدەستانی کتێبخانە نەتەوەیییەکان‬ ‫کە وتوویژم لەگەڵ کردن‪ ،‬گوتیان‪ :‬ئەو کتێبانە کە دەچنە وێ‪ ،‬لە پەڕتووکنامەی نەتەوەییی تورکیدا‬ ‫تۆماردەکرێن‪ ،‬بەڵام بە گوێرەی لێڕوانینەکانم لە بەرگەکانی ‪٢٠٠١-١٩٩١‬دا‪ ،‬بۆم دەرکەوت کە تەنانەت‬ ‫نیوەی کتێبە کوردییە چاپکراوەکانیش‪ ،‬لە تورکیا لەو ماوەیەدا تۆمارنەکراون!‬  
  ‫کتێبەکان لە بەڕێوەبەرایەتیی گشتیی کتێبخانەکان بۆ هەموو کتێبخانەکانی تورکیا دەنێردرێن‪.‬‬ ‫کۆمیتەی هەڵبژاردنی چاپەمەنییەکان لە بەڕێوەبەرایەتیی گشتیی کتێبخانەکان‪ ،‬لە سەر ئەوەی کە کێهە‬ ‫کتێبان بنێردرێن بڕیاردەدەن‪ .‬ئەم لێژنەیە لە نوێنەرەکانی هەندێک لە چاپخانەکان و جێگری وەزیر پێکهاتووە‪.‬‬ ‫جگە لە کتێبخانەی زانستگای بغازیچی‪ ‬کە چەند کتێبێکی رێزمان و فەرهەنگی کوردی تێدا‬ ‫هەبوو‪ ،‬نەمتوانی هیچ کتێبێکی کوردی لەو کتێبخانانەی تورکیا کە لێیان گەڕاوم بدینمەوە‪ .‬کاتێک‬ ‫سەبارەت بە هۆی ئەم نەبوونە لە بەڕێوەبەرایەتیی گشتیی کتێبخانەکانم پرسی‪ ،‬وایان وڵام دامەوە کە‬ ‫ئەگەرچی سەرگری‌وبەرگرییەک بۆ کوردی نییە بەڵام "تورکی زمانی فەرمیی تورکیایە و ئاسایییە کە‬ ‫کتێبی تورکی رابگیردرێ‪ .‬سەرەڕای ئەمانە‪ ،‬تا ئێستە کتێبخانەکان داواکارییەکیان بۆ کتێبی کوردی‬ ‫نەبووە"‪.‬‬  
  ‫بە وتەی خاوەنی چاپخانەی ‪ ،Doz‬عەلیرزا ڤورال‪ ،‬بۆ ئەوەی کە کتێب بۆ ‪ ٢٠‬کتێبخانە بنێرێ‪،‬‬ ‫بۆیان نامەی ناردووە بەڵام هیچیان وڵامیان نەداوەتەوە(‪ .)٩٥‬خاوەنی چاپخانەی پێری‪ ،‬ئەحمەد ئونال ‬دەڵێ‬ ‫نامەیەکی بۆ بەڕێوەبەرایەتیی گشتیی کتێبخانەکان ناردووە کە تێیدا باسی لە چاپەمەنییە نوێیەکانی‬ ‫کردووە بەڵام وایان وڵام داوەتێ کە بە هۆی "نەبوونی سووبسید"ەوە ناتوانن ئەو کتێبانە بکڕن‪ .‬هەر ئەو کەسە‬ ‫وای درێژیی دا کە ئەمە تەنیا پەڵپێکە؛ چوونکینێ ئەگەر بەڕاستی وایە‪ ،‬ئەدی چۆن بەڕێوەبەرایەتیی‬ ‫گشتیی کتێبخانەکان هەر لەو کاتەدا لە دیکەی لەچاپدەرەکان کتێبی تورکیی دەکڕی!(‪.)٩٦‬‬  
  ‫لە نێوان شارەکانی کوردستاندا تەنیا شارەداری گمگم‪ ‬لە چاپخانە کوردەکان بۆ کتێبخانە‬ ‫نوێبنیانەکەی داوای ناردنی کتێبی کردبوو کە ئەوەش وەکوو خەڵات لە لایەنی لەچاپدەرەکانەوە بۆی‬ ‫ناردرا(‪.)٩٧‬‬  
  ‫تا ئێستە هیچ کتێبخانەیەک کە لە لایەنی کوردەکانەوە لە تورکیا بناغەی نرابێ یان کتێبی‬ ‫کوردی تێیدا هەبێ نەبووە(هەتا مێژووی ‪ ٢٧‬ئازاری ‪.)٢٠٠٦‬‬  
  ‫کتێبخانەگەلێک لە ئەورووپا و ئەرمەنستاندا هەن کە ئەنستیتووە کوردەکان لە نێو پێکهاتەکانی‬ ‫خۆیاندا دایانمەزراندوون‪ .‬لە ‪١٩٩٧‬دا کتێبخانەیەکی کوردی لە ستوکهۆڵم کرایەوە کە لە باری ئابوورییەوە‬ ‫لە لایەنی حکوومەتەوە پشتیوانی دەکرا و ‪ ٣٢٤٢‬کتێب(هەتا مێژووی ‪ ٢٧‬ئازاری ‪ ،)٢٠٠٦‬گۆڤار‪،‬‬ ‫تۆمارکراوە و سی‌دیی مووسیقاییی کوردی‪ ،‬لەگەڵ چاپەمەنییەکان بە دیکەی زمانەکان لێی هەبوون‪.‬‬  
  ‫‪ .٥‬بڵاوکردنەوەی ئینتەرنەتی‬ ‫داهێنانی ئینتەرنت کارگێڕییەکی بەرچاوی لە سەر پەڕانپەڕی جیهان بەتایبەت چاپەمەنیی کوردیدا‬ ‫هەبووە‪ .‬هەندێک لە رۆژنامە‪ ،‬گۆڤار و ئەنیستیتووە کوردییەکان لە چوار چمک‌وهۆکی جیهانەوە ماڵپەڕیان‬ بۆ خۆ دامەزراندووە‪ .‬چاپەمەنییە کوردییەکان و نووسەرە کوردەکان لە سەر هەندێک لەو ماڵپەڕانەدا کە‬ ‫هەروەها وتووێژەکانیان دادەنێن و نووسراوەکان و هەڵبەستەکانیان بە کوردی بڵاودەکەنەوە‪ ،‬دەناسرێن‪ .‬هەشن‬ ‫بەڕێوەبەرانیکی ناوچەییی کورد کە بۆخۆیان ماڵپەڕ سازدەکەن بەڵام زۆرتر بە تورکی بەڕێوەیان دەبەن؛‬ ‫ئەگەرچی لەم ماوەیەدا هەندێک دەستیان بە رێکخستنی ماڵپەڕان بە کوردیش کردووە‪ .‬لە سەر بڕێک لەم‬ ‫ماڵپەڕانەدا کتێب بە بیچمی ‪PDF‬ەوە بۆ داگرتن دادەنرێن‪ .‬لە خوارەوە نێونیشانی هەندێک لەو ماڵپەڕانەم‬ ‫داناون‪				 :‬‬  
  ‫‪ .٦‬کێشە سەرەکییەکان و ئۆگرەتییەکانی داهاتووی پەرەستاندنی‬ ‫چاپی کتێبی کوردی لە تورکی  
  ‫چاپی کتێبی کوردی لە تورکیا‪ ،‬کێشەگەلێکی زۆری هەیە کە لە وتووێژم لەگەڵ ‪ ١٢‬لەچاپدەری‬ ‫کتێبی کوردی(‪ ،)٩٨‬لە سەر ئەم کێشانە داکۆکی کرا کە‪:‬‬  
  ‫‪ .	‬کەم بوونی ئەژماری خوێنەران کە لە سەر ئاستی فرۆشیش کارگێڕیی دەبێ و لە زۆر کاتدا‬ ‫تەواوی هۆرتەوبەرەکانی لەچاپدان قەرەبوو ناکرێنەوە‪.‬‬ ‫‪ .	‬نەبوونی کۆمپانیایەکی بڵاوکەرەوەی کوردی؛ ئەگەرچی لەوانەش کە هەن کەڵک وەردەگیردرێ‬ ‫بەڵام بە کتێبە کوردییەکان سەرەنجێکی وا نادرێ و بڵاوکردنەوەکەیان هێند بەسوود نییە‪.‬‬ ‫ هەروەها دەبێ بە کێشەیەکی دیکەش ئاماژە بکەم کە وا دیار بوو زۆربەی لەچاپدەرەکان پێیان‬ ‫نەزانیبوو و دەتوانین بەم نێوەوە بیناسێنین‪":‬ترس لە کتێب"‪ .‬هەروەها کە پێشتر لە بابەتی کتێبخانەکاندا باسم‬ ‫کرد‪ ،‬هێشتا زۆربەی کوردەکان پێیان نەسەلمێندراوە کە بەرگرییەکان و رێپێنەدراوییەکان لە سەر زمانی‬ ‫کوردی چیدی نەماون؛ هۆی ئەم بێبڕوایییەش لەوەدایە کە کوردەکان ساڵانێکی زۆر‪ ،‬چەوسانەوە و‬ ‫داسەپانیان دژ بە نووسین‪ ،‬خوێندن و ئاخاوتن بە زمانەکەیان دیوە و تێیدا ژیاون و بە قووڵی هەستیان کردووە‪.‬‬ ‫ئەم ترسە کە نێومان نا "ترس لە کتێب" لە ئەزموونەکانی ئەو سەردەمە سەرچاوکە دەگرێ و جارێ هەر بە‬ ‫تەواوی رەنگ و بۆنەکەی نەسڕاوەتەوە‪ .‬کتێبی کوردی لە بیروبۆچوونەکانی کوردەکاندا وەکوو شتێکی‬ ‫"ئاسایی" نیشان نەدراوە و تێکۆشیون وەکوو دیاردەیەکی نائاسایی و نایاسایی پێیان بیسەلمێنن‪ .‬هەروەها کە‬ ‫بەڕێوەبەری چاپخانەی دەنگ‪ ،‬عارف سەڤنچ دەڵێ‪ ،‬زۆربەی خەڵک‪ ،‬تەنانەت کتێبێکی رێزمانی زمانی‬ ‫کوردیش وەکوو "هۆییەک بۆ تاوانباریی سیاسی" چاو لێ‌دەکەن‪.‬‬  
  ‫‪ ٦.١‬بۆچوونە نوێیەکانی چاپی کتێبی کوردی‬  
  ‫لەپاش لابردنی بەرگرییەکان لە سەر زمانی کوردی‪ ،‬ژماری کتێبە کوردییە چاپکراوەکان لە‬ ‫‪١٩٩٠‬کاندا زۆربووەوە و چاوەڕوانیی زۆرتربوونەوەشی لە داهاتوودا دەکەین‪.‬‬  
  ‫هۆکارێکی گرنگ کە لە سەر چاپی کتێبی کوردی کارگێڕیی هەیە‪ ،‬بە هێزکردنەوەی بزاڤی‬ ‫نەتەوەخوازیی کوردییە‪ .‬رێکخراوە کوردییەکان دەتوانن کۆبوونەوەگەلی فەرهەنگی‪ ،‬ئەنستیتووەکان و‬ ‫چاپخانەکان دابمەزرێنن و هەروەها هەتا رادەیەک لە توانیاندا بگونجێ‪ ،‬کتێب و گۆڤار و رۆژنامەی‬ ‫کوردی لە چاپ بدەن‪ .‬ئەگەرچی پشتیوانییەک کە پارتییە سیاسییەکان لە کوردی نووسینی خەڵک‬ ‫دەیکەن‪ ،‬تەنیا بۆ هۆگرەکان یان ئەندامەکانیان جێ‌بەجێ دەکرێ‪ .‬زۆرکات بزاڤەکان ئەگەر هەستیان‬ ‫کرد نووسەرێک لە سنوورەکانی یاساکانی سیاسیی ناسراوەوە تێدەپەڕێ یان دژایەتییان دەگەڵ دەکا‪،‬‬‬ ‫چیدیکە پشتیوانییان لێ ناکەن؛ بۆ نموونە‪ ،‬پ‪.‬ک‪.‬ک بۆ هەڵمەت بردنی زارەکی یان جەستەیی بە وەها‬ ‫نووسەرانێک ناسراوە‪ .‬بۆچوونە کورت و ئیشکەکان وەکوو بەستنەوەی وێژە و هونەر لە سنوورەکانی بزاڤدا‬ ‫هێشتا لە نێوان رامیارە کوردەکان دەبینرێ ئەگەرچی ئەم رۆژانە پێشکەوتنێکی زۆریشی بە خۆوە دیوە‪.‬‬ ‫یەکەمین چاپخانەگەلی کوردی لە لایەنی رێكخراوە سیاسییەکانەوە دامەزراون‪ .‬بە تێپەڕینی کات‪ ،‬ئەو‬ ‫کەسانە کە ئەم رێکخراوانەیان بە جێ هێشتبوو یان ئەو کەسانە کە قەتیان بەشداری تێدا نەکربوو دەستیان بە‬ ‫دامەزراندنی چاپخانەکان کرد‪ .‬وا دیارە ئەژماری لەچاپدانی کتێبان‪ ،‬سەربەخۆ لە رێکخراوە سیاسییەکانیش‬ ‫گەشەی کردووە‪ .‬بۆ نموونە‪ ،‬دوو چاپخانەی ئاڤەستا و پێری کە تا ئێستا پتر لە ‪ ٥٠‬کتێبانیان لەچاپ‬ ‫داون‪ ،‬هیچ پەیوەندییەکیان لەگەڵ رێکخراوە سیاسییەکاندا نەبووە‪ .‬بەڕای من‪ ،‬لە داهاتووشدا‪ ،‬ئۆگرەتی بۆ‬ ‫سەربەخۆیی و رزگاری لە گیروداوە سیاسییەکان‪ ،‬لە چاپەمەنی و کتێبدا زۆرتر دەبێتەوە‪ .‬بیرم دێ کە چاپی‬ ‫کتێبی کوردی لە سویدیش هەر بەم شێوازە‪ ،‬دوور لە سیاسەت‪ ،‬دەچووە پێشێ(‪.)٩٩‬‬  
  ‫هەروەها سەبارەت بە گۆڤارەکان‪ ،‬ئەگەرچی گۆڤارە سەربەخۆەکان ئێستا گرنیگی و دەورێکی ئۆدەیان‬ ‫نییە و لەڕاستیدا زۆربەی گۆڤارەکانی ئێستا‪ ،‬پشتسووریی رێکخراوە سیاسییەکانیان هەیە‪ ،‬بەڵام چاوەنواڕین‬ ‫لە داهاتوودا گۆڤارە سەربەخۆەکان پەرەی زۆرتر بستێنن‪.‬‬  
  ‫هەنگاوێکی بەرەوە پێشی دیکە‪ ،‬گواستنەوە یان دامەزرانی چاپخانە کوردییەکان لە دیاربەکردایە‪ .‬لە‬ ‫نێوان چاپخانەگەلێک کە نووسینگەی ناوەندییان لە دیاربەکرە‪ ،‬دەتوانین ئاماژە بە چاپخانەگەلی دەنگ‪،‬‬ ‫بیر‪ ،‬لیس و بەلەکی بکەین کە جگە لە یەکەمینەکەیان‪ ،‬هەموویان لە نێوان ساڵەکانی ‪ ٢٠٠٣‬و ‪٢٠٠٥‬دا‬ ‫دامەزرێندراون‪ .‬ئەمە دیاردەیەکی نوێیە کە بە هۆی زۆرکارییەکانی رابردووەوە‪ ،‬گ لەچاپدەرێکی کورد‬ ‫پێشتر لە ستەمبۆڵ و ئانکارادا چالاکییان دەکرد و ئێستا خەریکە پێچەوانە دەبێتەوە‪.‬‬  
  ‫پێشکەفتن لە کوردستان لەم ئاقارەدا تەنیا بۆ ناوەندەکانی چاپ رووی نەداوە؛ بەرە بەرە رووداوە‬ ‫ئەدەبییەکان وەکوو چاوپێکەوتنەکانی نووسەرەکان‪ ،‬خوێندنەوەی بابەتی ئەدەبی‪ ،‬رسایتڵەکان‪ و پێشانگاکان‬ ‫پێک‌هێناونەتەوە و رێکخراونەتەوە‪ .‬هەندێک لە بەڕێوەبەرایەتییە ناوچەیییەکان لە وەها چالاکیگەلێک‬ ‫پشتگری دەکەن و هەندێکیشیان ماڵپەڕیان بە کوردی ساز کردووە‪ .‬ئەم بارودۆخە‪ ،‬رووداوە و دیاردەگەلێکی‬ ‫نوێ نیشان دەدا کە پێم وایە بۆ دیکەی شارە کوردەکانیش پەرە بستێنێ‪.‬‬  
  ‫هەتا ئەم دوایییانە‪ ،‬گۆڤارە ناوچەیییەکان تەنیا لە تورکیادا بڵاو دەکرانەوە‪ .‬زانیاریگەلێک نیشان‬ ‫دەدەن کە دەقە کوردییەکان لە نێو گۆڤارەکاندا خەریکن زۆرتر لە پێش دەردەکەون‪ .‬هەروەها بەم زووانە‬ ‫گۆڤارانێک کە تەواوەتیی بابەتەکانیان کوردییە بڵاو دەکرێنەوە؛ دوور نییە کتێبخانەگەلی کوردیش لە‬ ‫داهاتوودا دابمەزرێندرێن‪.‬‬ ‬‬ ‫هەندێک لەچاپدەران هەڵویستیان لە سەر وەرگێڕانی بەرهەمانی کلاسیکی جیهان و هەروەها کتێبانی‬ ‫زاراوەی سۆرانییە‪ .‬بۆیە چاوەڕوانی زۆر بوونەوەی ئەژماری وەرگێڕاوەکانیش دەبێ بکەین‪.‬‬ ‫دەو ساڵانەی رابردوودا زۆر کتێب و گۆڤاران لە باشووری کوردستاندا لەچاپدراون‪ .‬زمان‪ ،‬وێژە و‬ ‫چاپەمەنییەکانی باکوور و باشووری کوردستان کارگێڕیی دوولایەنەی زۆرتریان لە سەر یەک دەبێ‪ .‬بۆیە‬ ‫پێم وایە دەرفەت و هەلی زۆرتر بۆ چاپەمەنییەکانی باکووری کوردستان بڕەخسێ کەوا بتوانن لە باشووری‬ ‫کوردستانیش بەرهەمەکانیان بڵاو کەنەوە و بیانفرۆشن‪.‬‬  
  ‫هەندێک لەچاپدەران کە قسەم لەگەڵ کردن دەیانگوت کە چاپەمەنی‪ ،‬بابەتی سەرەکیی خەباتگێڕی‬ ‫و نەتەوەخوازییە و ئاوات و بۆچوونیان چاپ و بڵاوکردنەوەیە و تۆسقاڵێکیش چاوەڕوانیی پارە ناکەن‪ .‬زۆر‬ ‫کەسی دیکەش لە عەشقیان بەرانبەر بە کارەکەیان باسیان دەکرد و هەستی جوانیان لە ئەنجامی وەها‬ ‫کارانێک دەردەبڕی‪ .‬هەندێک لەچاپدەران لە هەستی کتێبپەرەستانەی خۆیان دەیانگوت کە وەکوو هۆی‬ ‫شوێن‌کەوتنی کارەکەشیان بووە‪ .‬ئەگەرچی‪ ،‬رەنگە ئەژماری ئەو کەسانە کە لە بەر پارە و دراوەوە کتێب‬ ‫لەچاپدەن لە داهاتوودا زۆرتر ببێتەوە‪.‬‬  
  ‫تەنانەت ئێستاکانێش باس و وتووێژ لە سەر رێنووسە جۆربەجۆرەکان کە لە لایەنی کوردەکانی دەڤەرە‬ ‫جۆربەجۆرەکانەوە بە کار دەهێنرێ درێژەی هەیە‪ .‬کوردەکانی تورکیا و سووریا لە ئەلفوبێی لاتین کەڵک‬ ‫وەردەگرن و لە نێو کوردەکانی عێراق و ئێرانیشدا رێنووسی عەرەبی باوە کە هەر ئەمە بۆ بڵاوکردنەوە و‬ ‫کەڵک وەرگرتنی دیکەی کوردەکان لە بەرهەمەکانی نووسەرانێکی کورد کە رەنگە لە دەرەوەی سنوورێکدا‬ ‫لێکبڕابێتن‪ ،‬سەرەکیترین بەرهەڵستە‪ .‬لە سەر ئەم بابەتە لەم ساڵانەدا قسەوباسی روون و راستەوخۆ زۆر کراوە‪.‬‬  
  ‫خەڵکێکی زۆر لەو بۆچوونە پشتگری دەکەن کە دەبێ کوردەکانی ئێران و عێراقیش لە رێنووسی لاتین بۆ‬ ‫نووسین کەڵک وەرگرن‪ .‬یەکێک لە هۆەکانیان ئەوەیە کە کوردەکانی باکوور و رۆژاوای کوردستان کە‬ ‫لە رێنووسی لاتین کەڵک وەردەگرن‪ ،‬وێکڕا زۆرینەی خەڵکی کوردن‪ .‬کوردەکانی رۆژهەڵات و باشووری‬ ‫کوردستان بە پێچەوانەی ئەم دانیشتووانە کە لە رێنووسی عەرەبی نازانن‪ ،‬لە رێنووسی عەرەبی کەڵک‬ ‫وەردەگرن؛ بۆیە هیچ نەبی زۆربەیان بە هۆی فێر بوونی زمانێکی ئەورووپی‪ ،‬وەکوو ئینگلیسی‪،‬یش بووبێ‪،‬‬  
  ‫شارەزایییان لە رێنووسی لاتینیش هەیە‪ .‬سا بۆیە فێر بوونی نووسینی کوردی بە رێنووسی لاتینەوە بۆ ئەوان‬ ‫ساکارتر و ئاسوودەتر دەبێ‪ .‬هەروەها بە کارهێنانی رێنووسی لاتین لە سەر ئینتێرنێتەوە گونجاوترە‪ .‬جێی‬ ‫ئاماژەیە کە لە نێوان نووسەرانی کورمانجیبێژ لە باشووری کوردستان‪ ،‬ئوگرەتی بە رێنووسی لاتین بە روونی‬ ‫دیارە؛ ئەم نووسەرانە بەرهەم و نووسراوەکانی نووسەرانی باکوور و رۆژهەڵاتی کوردستان بە تامەزرۆیییەکی‬ ‫زۆرترەوە شوێن‌دەکەن‪ .‬جارجاریش هەندێک لە کەناڵە تەلڤیزیۆنییەکان لە باشووردا‪ ،‬پرۆگرامەکانیان بە‬ ‫ژێرنووسی لاتینەوە بڵاو دەکەنەوە‪ .‬دەسەڵاتداران لە عێراق و ئێران‪ ،‬بە بۆنەی ئەوەی کە رێنووسی فەرمییان‬ ‫عەرەبییە‪ ،‬دژ بە کەڵک وەرگرتنی خەڵک لە رێنووسی لاتینن‪ .‬ئەگەرچی پێم وایە لە داهاتوودا خەڵک‬ ‫زۆرتر پێیان خۆش بێ لە رێنووسی لاتین کەڵک وەرگرن‪ .‬بۆیە‪ ،‬قسەوباس لە سەر رێنووس بۆ نووسینی‬ ‫کوردی و هەروەها چاپی کتێبان بە رێنووسی لاتین گرینگییەکی یەکجار زۆری هەیە‪.‬‬  
  ‫ئاکامەکان و راسپاردەکان‬  
  ‫لە پاش روون کردنەوەکانی سەرێ‪ ،‬دەتوانین بێژین کە پێشگری‌وبەرگرییەکان لە سەر زمان و هەروەها‬ ‫چاودێرییەکان‪ ،‬بۆ ماوەیەکی زۆر سەرەکیترین کێشەگەلی نووسەرە کوردەکان و چاپەمەنی و کتێب بوون‪.‬‬ ‫مێژووی کتێب و چاپەمەنیی کوردی لە تورکیا چی جگە لە زۆرکاری و چەوسانەوەی تێدا بەدی‬ ‫ناکرێ‪ .‬لە دامەزرانی کۆماری تورکیاوە‪ ،‬دەسەڵاتدارەکان پیلان و بۆچوونی نەتەوەخوازانەی تورکییان‬ ‫بە ئامانجی تێکەڵ کردن و هەڵمژینی خەڵکێک کە لە سنوورەکاندا دەژین و بە زمانەکانی دیکە قسە‬ ‫دەکەن‪ ،‬دابەزاندووە‪ .‬بارودۆخی چاپەمەنییە کوردییەکان لە تورکیا و سوید‪ ،‬دوو نموونەی لێک جیاوازن‬ ‫کە دەتوانن بە باشی گرینگیی رەوت و روانگە فەرهەنگییەکان دەربخات(‪ .)١٠٠‬بە وتەیەکی دیکە‪،‬‬ ‫بۆچوونی فەرهەنگی دەتوانێ بە چەشنێک بێ کە فەرهەنگێک زیندوو بکاتەوە یان دەشتوانێ لەنێوبەری‬ ‫فەرهەنگێک بێ‪ .‬ئەگەرچی رەوتی زۆرکارانەی تورکیا‪ ،‬لەمپەری زۆری بۆ پێشکەوتنی کوردیی نووسراو‬ ‫سازکرد‪ ،‬بەڵام قەت نەیتوانی ئۆگرەتی و تێکۆشان بۆ لەچاپدانی کتێب و گۆڤاری کوردی لە دڵەکاندا‬ ‫بسڕێتەوە‪ .‬کوردەکان‪ ،‬سەرەڕای زمانکوژییەک کە لە دژیان کرا‪ ،‬زۆر بەربڵاوانە توانیان زمانی زگماکیی‬ ‫خۆیان بپارێزن‪.‬‬  
  ‫کارگێڕیی دۆخی ژیانی پڕ چەوسانەوە و داسەپان لە سەر ئەو نووسەران و لەچاپدەرە کوردانە کە تێیدا‬ ‫ژیابوون و پێی راهاتبوون‪ ،‬ئاشکرایە‪ .‬لەو بارودۆخەدا دەرفەتی خوێندەواری بە زمانی زگماکییان کاتێک‬ ‫بۆ هەڵدەکەوت کە لانی کەم لە زمانێکی هەندەرانیشدا شارەزا بووبوون‪ .‬لە پاش نەمانی رێپێنەدراوییەکان‪،‬‬ ‫ئەژماری کتێبی کوردی رۆیشتە سەرێ و لە داهاتووشدا چاوەنواڕین زۆرتر ببێتەوە‪ .‬ئەگەرچی پێداویستیی‬ ‫سەرەکی بۆ پەرە پێدانی ژماری خوێنەرەکان و فرۆشی کتێبەکان‪ ،‬دوایی‌هاتنی هەموو لایەنەی زمانکوژییە‪.‬‬ ‫حکوومەت دەبێ لە پێشخستنی زمانی کوردی کە دەبێ لە خوێندنگەکاندا بتوانێ وەکوو زمانی فێرکاری‬ ‫بە کار بهێنرێ‪ ،‬پشتیوانی بکا‪.‬‬  
  ‫هیچ لەچاپدەرێکی کورد لە تورکیا‪ ،‬لە خۆوە چاپخانەی نییە‪ .‬ئەگەرچی ئەزموونی سوید نیشانی‬ ‫داوە کە خاوەنداریی چاپخانەیەک لە لایەنی لەچاپدەری کوردەوە‪ ،‬کارگێڕییەکی چاکی لە سەر چاپی‬ ‫کتێبەکان بە کوردی دەبێ‪.‬‬  
  ‫یەکێک لە گەورەترین کێشەکانی لەچاپدەرە کوردەکان لە بواری بڵاوکردنەوەدایە‪ .‬پاش نووسین و‬ ‫لەچاپدانی کتێبێک‪ ،‬قۆناغی گەیاندنی بەرهەمەکە بە خوێنەران دێتە پێشێ‪ .‬ئەگەرچی بڵاوکردنەوە و‬ ‫بازاڕدۆزینەوه هێشتا لە تورکیا لە لایەنی کەسانێکی کەم‌ئەزموونەوە بەڕێوە دەچێ‪ .‬بۆ نموونە‪ ،‬هیچ رایەڵە و‬ ‫تۆڕێکی نێونەتەوەیی بۆ بڵاوکردنەوەی کتێبی کوردی نییە‪ .‬چارەسەر کردنی ئەم کێشانە‪ ،‬کارگێڕییەکی‬ ‫باشیشی لە سەر فرۆشدا دەبێ‪.‬‬  
  ‫لە گەورەترین کێشەکانی وێژەی کوردی کە ئەوڕۆکانێ دەتوانێ بە روونی ببیندرێ‪ ،‬نەبوونی‬ ‫رخنەگیریی راستەقینە و کاریگەرە‪ .‬تەنانەت سەبارەت بە شێواز و ئاکاری خوێندنی خوێنەرەکانی وێژەی‬ ‫کوردی توێژینەوەیەک ئەنجام نەدراوە؛ روونە کە گرینگیی وەها لێکۆڵینەوەیەک لە وێژە‪ ،‬چاپی کتێب‬ ‫و کتێبخانەکاندا زۆرتر دەردەکەوێ‪ .‬هەروەها کە دەزانین‪ ،‬کەسایەتیگەلی نەتەوەیی سەرەڕای ئەوە کە لە‬ ‫سەر شێوازی خوێندنی خەڵک کارگێڕییان دەبێ‪ ،‬لە سەر زایەندێتی‪ ،‬چین‪ ،‬پیشە و ئەزموونی ژیانیش‬ ‫کارلێکەرییان دەبێ(‪" .)١٠١‬بۆ چارەسەرکردنی ناکۆکیگەلی نەتەوەیی و هۆزی و پێشکەوتن‪ ،‬پێویست بە‬ ‫ئافراندنی بۆچوونێکی نوێ سەبارەت بە پەیوەندیی نێوان وێژە و پێناس دەبێ"(‪.)١٠٢‬‬  
  ‫لەچاپدەرە کوردەکان بۆ پێشکەوتن و زۆرکردنەوەی فرۆشیان‪ ،‬دەبێ هەموو ئەمانە رەچاو گرن و بۆ‬ ‫پەرە ستاندنیان تێبکۆشن‪.‬‬ ‫ ‬ ‫راسپاردەکان‬  
  ‫	 رۆژانی هەڵبەست‪ ،‬خوێندنەوەکانی چیرۆک و رۆژانی واژۆ دانی نووسەران دەتواندرێ لە زۆر‬ ‫ناوچە و پارێزگادا رێکبخرێن‪.‬‬  
  ‫	 رێکخستنی کێبەرکێگەلێک بۆ خوێندنەوەی هەڵبەست‪.‬‬  
  ‫	رێکخراوەیەک بۆ خەڵات دانی ساڵانە بە هەڵبەست‪ ،‬کورتە چیرۆک و رۆمانەکان دابمەزرێندرێ‪.‬‬ ‫ بۆ فێرکاریی پۆلەکانی زمانی کوردی کتێبانی فێرکاری بنووسرێ‪.‬‬ ‫ ناوەندێکی کوردی بۆ فێرکاریی سەرهێڵ ساز بکرێ‪.‬‬  
  ‫ کۆکردنەوەی پەڕتووکنامەیەک لە چاپەمەنییە کوردییەکان‪.‬‬  
  ‫	 بۆ لاوەکان و منداڵان‪ ،‬کتێبانی ساکار لە باری فێرکارییەوە چاپ بکرێن‪.‬‬  
  ‫	 لە سەر ئاکارەکانی خوێنەرەکان لە خوێندنەوەی کتێبە کوردییەکان لێکۆڵینەوە بکرێ‪.‬‬  
  ‫	 باس لە سەر کتێبانی رێنووس‪ ،‬رێزمان و فەرهەنگەکان دەست پێ‌بکا؛ ئەو شتانە کە لە کتێبانی‬ ‫رێزمان و فەرهەنگەکانی ئێستاکانێ هەڵدەبژێردرێن‪ ،‬دەتوانن بۆ یەکدەست کردنی زمان لە لایەنی ئەو‬ ‫نووسەران‪ ،‬وەرگێڕان‪ ،‬لەچاپدەران و رۆژنامەوانانە کە پێیان خۆشە‪ ،‬کەڵکی لێ وەربگیردرێ‪ .‬ئەگەر هەست‬ ‫بە کەم بوونی سەرچاوکە لە هەر کام لەم بابەتانەدا کرا‪ ،‬دەتوانرێ بۆ بەرهەم هێنانیان بڕیار بدرێ‪.‬‬  
  ‫ کۆبوونەوەیەک بۆ باس و لێکۆڵینەوە لە سەر کێشەکانی زمانی کوردی لە باری رێنووس‪،‬‬ ‫تێرمینۆلۆژی و پەیوەندییەکانی نێوان زاراوەکان و هەروەها بە مەبەستی پێشنیار دان و چارەسەر کردنی‬ ‫کێشەکان بە شێوازێکی دەورەیی‪ ،‬بۆ نموونە ساڵانە‪ ،‬رێکبخرێ‪.‬‬  
  ‫ ناوەندێک یان کۆمیتەیەک بۆ توێژینەوە و چارەسەرکردنی کێشەکانی کوردیی نووسراو‬ ‫دابمەزرێندرێ‪.‬‬  
  ‫ چاپخانەکان سەرجەمی بەرهەمەکان و بەرهەمە لە ژێرچاپەکانیان بە شێوازی کەتەلۆگ بڵاو‬ ‫بکەنەوە‪.‬‬  
  ‫ چاپخانەکان دەتوانن چەند پەڕ لە کتێبە چاپکراوەکانیان بە دانانی کەتەلۆگی کتێبەکانیان‬ ‫تەرخان دەن‪.‬‬  
  ‫ لە زۆر ناوچە و پارێزگادا پێشانگای کتێب رێکبخردرێ‪.‬‬  
  لەچاپدەرە کوردەکان بۆ خۆیان بە هاویاریی یەکەوە پێشانگا رێکبخەن‪.‬‬  
  ‫	رۆژنامەکان‪ ،‬گۆڤارەکان و پرۆگرامانی تەلڤیزیۆنی سەرەنجی زۆرتر دەن بە پێداچوونەوە لە سەر‬ ‫کتێبان‪.‬‬  
  ‫	لە رۆژنامەکان و گۆڤارەکاندا بۆ کتێب بانگەشەی بازرگانی بکرێ‪.‬‬  
  ‫	خول و کۆبوونەوەی زۆرتر لە سەر فێرکاریی زمانی کوردی دەست پێ بکا‪.‬‬ ‫	کتێبخانەیەکی کوردی و ناوەندێک بۆ تۆمارکردن ساز بکرێ‪.‬‬  
  ‫	کۆبوونەوەیەک بۆ بەرز کردنەوەی ئاستی کتێب و گۆڤارە کوردییەکان دەست پێ بکا‪.‬‬  
  ‫	کتێبخانەیەکی دیجیتاڵی لە سەر ئینتەرنەت دابمەزرێ کەوا خەڵک بتوانن کتێبەکان بە کوردی‬ ‫بخوێننەوە و دایانگرن‪.‬‬  
  ‫	رێکخستنی ماڵپەڕێک بۆ لەچاپدەرەکان‪.‬‬ 
